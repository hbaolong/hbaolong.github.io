<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="@第三同读 @hbaolong" />
  <title>大宗师 第三同读版</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">大宗师 第三同读版</h1>
<p class="author"><span class="citation"
data-cites="第三同读">@第三同读</span> <span class="citation"
data-cites="hbaolong">@hbaolong</span></p>
</header>
<h1 id="内篇大宗师字数3779">内篇·大宗师（字数：3779）</h1>
<h2 id="第一部分">第一部分</h2>
<p>知天之所为，知人之所为者，至矣！知天之所为者，天而生也；知人之所为者，以其知之所知以养其知之所不知，终其天年而不中道夭者，是知之盛也。</p>
<p>虽然，有患：夫知有所待而后当，其所待者特未定也。庸讵知吾所谓天之非人乎？所谓人之非天乎？且有真人而后有真知。</p>
<p>何谓真人？古之真人，不逆寡，不雄成，不谟士。若然者，过而弗悔，当而不自得也。若然者，登高不栗，入水不濡，入火不热，是知之能登假于道者也若此。</p>
<p>古之真人，其寝不梦，其觉无忧，其食不甘，其息深深。真人之息以踵，众人之息以喉。屈服者，其嗌言若哇。其耆欲深者，其天机浅。</p>
<p>古之真人，不知说生，不知恶死。其出不欣，其入不距。翛然而往，翛然而来而已矣。不忘其所始，不求其所终。受而喜之，忘而复之。是之谓不以心捐道，不以人助天，是之谓真人。若然者，其心志，其容寂，其颡頯。凄然似秋，暖然似春，喜怒通四时，与物有宜而莫知其极。故圣人之用兵也，亡国而不失人心。利泽施乎万世，不为爱人。故乐通物，非圣人也；有亲，非仁也；天时，非贤也；利害不通，非君子也；行名失己，非士也；亡身不真，非役人也。若狐不偕、务光、伯夷、叔齐、箕子、胥余、纪他、申徒狄，是役人之役，适人之适，而不自适其适者也。</p>
<p>古之真人，其状义而不朋，若不足而不承；与乎其觚而不坚也，张乎其虚而不华也；邴邴乎其似喜也，崔崔乎其不得已也，滀乎进我色也，与乎止我德也，广乎其似世也，謷乎其未可制也，连乎其似好闭也，悗乎忘其言也。以刑为体，以礼为翼，以知为时，以德为循。以刑为体者，绰乎其杀也；以礼为翼者，所以行于世也；以知为时者，不得已于事也；以德为循者，言其与有足者至于丘也，而人真以为勤行者也。故其好之也一，其弗好之也一。其一也一，其不一也一。其一与天为徒，其不一与人为徒，天与人不相胜也，是之谓真人。</p>
<ul>
<li><ol type="1">
<li>天：指天道。</li>
</ol></li>
<li><ol start="2" type="1">
<li>知：智力。所知：所知道的(养生道理)。</li>
</ol></li>
<li><ol start="3" type="1">
<li>盛：至，极。</li>
</ol></li>
<li><ol start="4" type="1">
<li>患：患累，问题。</li>
</ol></li>
<li><ol start="5" type="1">
<li>有所待：有所依赖。</li>
</ol></li>
<li><ol start="6" type="1">
<li>特：独。</li>
</ol></li>
<li><ol start="7" type="1">
<li>庸讵：怎么。</li>
</ol></li>
<li><ol start="8" type="1">
<li>真人：全真之人。</li>
</ol></li>
<li><ol start="9" type="1">
<li>逆：拒绝。寡：少。</li>
</ol></li>
<li><ol start="10" type="1">
<li>雄：夸耀。成：成功。</li>
</ol></li>
<li><ol start="11" type="1">
<li>谟(mó膜)：谋。士：同“事”，事情。</li>
</ol></li>
<li><ol start="12" type="1">
<li>过：过失。</li>
</ol></li>
<li><ol start="13" type="1">
<li>当：得当。</li>
</ol></li>
<li><ol start="14" type="1">
<li>栗：害怕。</li>
</ol></li>
<li><ol start="15" type="1">
<li>濡：沾湿。</li>
</ol></li>
<li><ol start="16" type="1">
<li>知：见识。登假：升到。</li>
</ol></li>
<li><ol start="17" type="1">
<li>深深：幽深沉静的样子。</li>
</ol></li>
<li><ol start="18" type="1">
<li>嗌(ài爱)言：窒塞在咽喉间的话。哇：吐。</li>
</ol></li>
<li><ol start="19" type="1">
<li>耆：通“嗜”，嗜好。</li>
</ol></li>
<li><ol start="20" type="1">
<li>天机：天然的灵性。浅：低下，迟钝。</li>
</ol></li>
<li><ol start="21" type="1">
<li>说：通“悦”。</li>
</ol></li>
<li><ol start="22" type="1">
<li>出：谓生。䜣(xīn欣)：欣喜。</li>
</ol></li>
<li><ol start="23" type="1">
<li>入：谓死。距：通“拒”，抗拒。</li>
</ol></li>
<li><ol start="24" type="1">
<li>翛(xiāo消)然：往来自然而无拘束的样子。</li>
</ol></li>
<li><ol start="25" type="1">
<li>始：谓生命之源。 .</li>
</ol></li>
<li><ol start="26" type="1">
<li>终：谓生命之终结。</li>
</ol></li>
<li><ol start="27" type="1">
<li>受：指接受大道所赋予的生命。</li>
</ol></li>
<li><ol start="28" type="1">
<li>捐：当为“损”字之误。</li>
</ol></li>
<li><ol start="29" type="1">
<li>志：专一。</li>
</ol></li>
<li><ol start="30" type="1">
<li>寂：凝寂安闲。</li>
</ol></li>
<li><ol start="31" type="1">
<li>颡(sǎng嗓)：额。頯(qiú球)：广大宽平。</li>
</ol></li>
<li><ol start="32" type="1">
<li>凄然：严冷的样子。</li>
</ol></li>
<li><ol start="33" type="1">
<li>煖然：和熙的样子。</li>
</ol></li>
<li><ol start="34" type="1">
<li>极：痕迹。</li>
</ol></li>
<li><ol start="35" type="1">
<li>亡国：亡人之国。</li>
</ol></li>
<li><ol start="36" type="1">
<li>乐：乐意于。</li>
</ol></li>
<li><ol start="37" type="1">
<li>有亲：有意亲爱。</li>
</ol></li>
<li><ol start="38" type="1">
<li>役人：役使世人。</li>
</ol></li>
<li><ol start="39" type="1">
<li>狐不偕：姓狐，字不偕，古时贤人。因不肯接受尧的禅让，遂投河而死。</li>
</ol></li>
<li><ol start="40" type="1">
<li>务光：夏末隐士，汤让天下而不受，遂负石投庐水而死。</li>
</ol></li>
<li><ol start="41" type="1">
<li>伯夷、叔齐：孤竹君二子，武王伐纣，二人叩马而谏，武王不从，遂隐于首阳山，不食周粟而死。</li>
</ol></li>
<li><ol start="42" type="1">
<li>箕子：纣王庶叔，因忠谏不从而佯狂，但终不免于杀戮。</li>
</ol></li>
<li><ol start="43" type="1">
<li>胥馀：不详。或谓箕子，或谓比干，或谓伍子胥。</li>
</ol></li>
<li><ol start="44" type="1">
<li>纪他：姓纪名他，殷时逸人，恐汤让位于己，遂携弟子俱隐于窾水旁。</li>
</ol></li>
<li><ol start="45" type="1">
<li>申徒狄：殷时人，因慕纪他高名，遂负石自沉于河。</li>
</ol></li>
<li><ol start="46" type="1">
<li>義：通“峨”，高大的样子。朋：通“崩”，崩坏。</li>
</ol></li>
<li><ol start="47" type="1">
<li>承：承受。</li>
</ol></li>
<li><ol start="48" type="1">
<li>与：容与。觚(gū孤)：谓特立不群。坚：固执。</li>
</ol></li>
<li><ol start="49" type="1">
<li>张：广大的样子。华：浮华。</li>
</ol></li>
<li><ol start="50" type="1">
<li>邴邴(bǐng饼)：畅然和适的样子。</li>
</ol></li>
<li><ol start="51" type="1">
<li>崔：动的样子。</li>
</ol></li>
<li><ol start="52" type="1">
<li>滀(chù触)：水蓄聚的样子。</li>
</ol></li>
<li><ol start="53" type="1">
<li>厉：当为“广”字之误。世：通“大”。</li>
</ol></li>
<li><ol start="54" type="1">
<li>謷：通“傲”，高放傲视。</li>
</ol></li>
<li><ol start="55" type="1">
<li>连：绵邈相连，不绝如缕。此指缄默不语而莫测高深。闭：闭口缄默。</li>
</ol></li>
<li><ol start="56" type="1">
<li>悗(mèn闷)：无心的样子。</li>
</ol></li>
<li><ol start="57" type="1">
<li>体：本。</li>
</ol></li>
<li><ol start="58" type="1">
<li>翼：辅助。</li>
</ol></li>
<li><ol start="59" type="1">
<li>绰：宽大。</li>
</ol></li>
<li><ol start="60" type="1">
<li>丘：山丘。</li>
</ol></li>
<li><ol start="61" type="1">
<li>胜：克，抵触。</li>
</ol></li>
</ul>
<h2 id="第二部分">第二部分</h2>
<p>死生，命也；其有夜旦之常，天也。人之有所不得与，皆物之情也。彼特以天为父，而身犹爱之，而况其卓乎！人特以有君为愈乎己，而身犹死之，而况其真乎！</p>
<p>泉涸，鱼相与处于陆，相呴以湿，相濡以沫，不如相忘于江湖。与其誉尧而非桀也，不如两忘而化其道。</p>
<p>夫大块载我以形，劳我以生，佚我以老，息我以死。故善吾生者，乃所以善吾死也。夫藏舟于壑，藏山于泽，谓之固矣！然而夜半有力者负之而走，昧者不知也。藏小大有宜，犹有所循。若夫藏天下于天下而不得所循，是恒物之大情也。特犯人之形而犹喜之。若人之形者，万化而未始有极也，其为乐可胜计邪？故圣人将游于物之所不得循而皆存。善妖善老，善始善终，人犹效之，而况万物之所系而一化之所待乎！</p>
<p>夫道有情有信，无为无形；可传而不可受，可得而不可见；自本自根，未有天地，自古以固存；神鬼神帝，生天生地；在太极之先而不为高，在六极之下而不为深，先天地生而不为久，长于上古而不为老。豨韦氏得之，以挈天地；伏戏氏得之，以袭气母；维斗得之，终古不忒；日月得之，终古不息；勘坏得之，以袭昆仑；冯夷得之，以游大川；肩吾得之，以处大山；黄帝得之，以登云天；颛顼得之，以处玄宫；禺强得之，立乎北极；西王母得之，坐乎少广，莫知其始，莫知其终；彭祖得之，上及有虞，下及五伯；傅说得之，以相武丁，奄有天下，乘东维、骑箕尾而比于列星。</p>
<ul>
<li><ol start="62" type="1">
<li>命：天地自然之理。与下文“天”字义同。</li>
</ol></li>
<li><ol start="63" type="1">
<li>其：指死生。有：通“犹”。夜旦：昼夜。常：运行不止。</li>
</ol></li>
<li><ol start="64" type="1">
<li>与：通“预”，干预。</li>
</ol></li>
<li><ol start="65" type="1">
<li>情：实理。</li>
</ol></li>
<li><ol start="66" type="1">
<li>彼：指人。</li>
</ol></li>
<li><ol start="67" type="1">
<li>之：指天。</li>
</ol></li>
<li><ol start="68" type="1">
<li>卓：指卓然超绝的大道。</li>
</ol></li>
<li><ol start="69" type="1">
<li>君：君王。愈：胜过。</li>
</ol></li>
<li><ol start="70" type="1">
<li>真：指纯真无伪的大道。</li>
</ol></li>
<li><ol start="71" type="1">
<li>呴(xǔ许)：吐口水。</li>
</ol></li>
<li><ol start="72" type="1">
<li>濡：沾湿。</li>
</ol></li>
<li><ol start="73" type="1">
<li>化其道：与大道化而为一。</li>
</ol></li>
<li><ol start="74" type="1">
<li>大块：指大地，也可指造物或自然之道。</li>
</ol></li>
<li><ol start="75" type="1">
<li>佚：安逸。</li>
</ol></li>
<li><ol start="76" type="1">
<li>息：安息。</li>
</ol></li>
<li><ol start="77" type="1">
<li>壑：山谷。</li>
</ol></li>
<li><ol start="78" type="1">
<li>固：牢固，可靠。</li>
</ol></li>
<li><ol start="79" type="1">
<li>负：背。</li>
</ol></li>
<li><ol start="80" type="1">
<li>昧者：愚昧的人。</li>
</ol></li>
<li><ol start="81" type="1">
<li>小：指舟与山而言。大：指壑与泽而言。</li>
</ol></li>
<li><ol start="82" type="1">
<li>遁：逃，亡失。</li>
</ol></li>
<li><ol start="83" type="1">
<li>大情：至理。</li>
</ol></li>
<li><ol start="84" type="1">
<li>特：一旦。犯：通“范”，铸造。</li>
</ol></li>
<li><ol start="85" type="1">
<li>极：穷尽。</li>
</ol></li>
<li><ol start="86" type="1">
<li>善：认为……是好的。妖：通“夭”，少。</li>
</ol></li>
<li><ol start="87" type="1">
<li>始、终：指生、死。</li>
</ol></li>
<li><ol start="88" type="1">
<li>效：效法。</li>
</ol></li>
<li><ol start="89" type="1">
<li>系：归属。待：依赖。</li>
</ol></li>
<li><ol start="90" type="1">
<li>情、信：实在。</li>
</ol></li>
<li><ol start="91" type="1">
<li>无为：恬淡寂寞。无形：没有形态，视之不见。</li>
</ol></li>
<li><ol start="92" type="1">
<li>固存：本来就存在着。</li>
</ol></li>
<li><ol start="93" type="1">
<li>太极：指天地未判之前的清虚浑沌之气。先：上。</li>
</ol></li>
<li><ol start="94" type="1">
<li>六极：指天、地与四方。</li>
</ol></li>
<li><ol start="95" type="1">
<li>狶(xī希)韦氏：传说中的远古帝王。之：指大道。</li>
</ol></li>
<li><ol start="96" type="1">
<li>挈(qiè窃)：提携，协助。</li>
</ol></li>
<li><ol start="97" type="1">
<li>伏戏氏：即伏羲氏。</li>
</ol></li>
<li><ol start="98" type="1">
<li>袭：合。气母：元气的生育者。</li>
</ol></li>
<li><ol start="99" type="1">
<li>维斗：即北斗星。</li>
</ol></li>
<li><ol start="100" type="1">
<li>忒(tè特)：差误。</li>
</ol></li>
<li><ol start="101" type="1">
<li>不息：运行不停。</li>
</ol></li>
<li><ol start="102" type="1">
<li>堪坏：昆仑山之神。</li>
</ol></li>
<li><ol start="103" type="1">
<li>袭：入。昆仑：神话中的山名。</li>
</ol></li>
<li><ol start="104" type="1">
<li>冯夷：黄河之神，姓冯名夷，又名冰夷、无夷。</li>
</ol></li>
<li><ol start="105" type="1">
<li>大川：指黄河。</li>
</ol></li>
<li><ol start="106" type="1">
<li>肩吾：泰山之神。</li>
</ol></li>
<li><ol start="107" type="1">
<li>大山：即泰山。</li>
</ol></li>
<li><ol start="108" type="1">
<li>颛顼(zhuānxū专须)：黄帝之孙，号高阳氏，得道为北方之帝。</li>
</ol></li>
<li><ol start="109" type="1">
<li>玄宫：北方之宫。因玄为北方之色，故称。</li>
</ol></li>
<li><ol start="110" type="1">
<li>禺(yù遇)强：传说为黄帝之孙，水神。</li>
</ol></li>
<li><ol start="111" type="1">
<li>乎：于。北极：北海。</li>
</ol></li>
<li><ol start="112" type="1">
<li>西王母：传说中的神人。</li>
</ol></li>
<li><ol start="113" type="1">
<li>少广：西极山名。</li>
</ol></li>
<li><ol start="114" type="1">
<li>彭祖：传说为颛顼之元孙，善养生，是得道者。这里与《逍遥游》、《齐物论》、《刻意》诸篇中的彭祖形象不同。</li>
</ol></li>
<li><ol start="115" type="1">
<li>有虞：即舜，姓姚，有虞氏，名重华。</li>
</ol></li>
<li><ol start="116" type="1">
<li>五伯：即五霸，指夏朝的昆吾，殷朝的大彭、豕韦，周朝的齐桓公、晋文公。</li>
</ol></li>
<li><ol start="117" type="1">
<li>傅说：殷商时代的名士。</li>
</ol></li>
<li><ol start="118" type="1">
<li>奄有：包有。</li>
</ol></li>
<li><ol start="119" type="1">
<li>东维：星名。</li>
</ol></li>
<li><ol start="120" type="1">
<li>箕尾：星名。</li>
</ol></li>
</ul>
<h2 id="第三部分">第三部分</h2>
<p>南伯子葵问乎女偊曰：“子之年长矣，而色若孺子，何也？”曰：“吾闻道矣。”南伯子葵曰：“道可得学邪？”曰：“恶！恶可！子非其人也。夫卜梁倚有圣人之才而无圣人之道，我有圣人之道而无圣人之才。吾欲以教之，庶几其果为圣人乎？不然，以圣人之道告圣人之才，亦易矣。吾犹守而告之，参日而后能外天下；已外天下矣，吾又守之，七日而后能外物；已外物矣，吾又守之，九日而后能外生；已外生矣，而后能朝彻；朝彻而后能见独；见独而后能无古今；无古今而后能入于不死不生。杀生者不死，生生者不生。其为物无不将也，无不迎也，无不毁也，无不成也。其名为撄宁。撄宁也者，撄而后成者也。”</p>
<p>南伯子葵曰：“子独恶乎闻之？”曰：“闻诸副墨之子，副墨之子闻诸洛诵之孙，洛诵之孙闻之瞻明，瞻明闻之聂许，聂许闻之需役，需役闻之于讴，于讴闻之玄冥，玄冥闻之参寥，参寥闻之疑始。”</p>
<p>子祀、子舆、子犁、子来四人相与语曰：“孰能以无为首，以生为脊，以死为尻；孰知死生存亡之一体者，吾与之友矣！”四人相视而笑，莫逆于心，遂相与为友。俄而子舆有病，子祀往问之。曰：“伟哉，夫造物者将以予为此拘拘也。”曲偻发背，上有五管，颐隐于齐，肩高于顶，句赘指天，阴阳之气有沴，其心闲而无事，胼（左“足”右“鲜”）而鉴于井，曰：“嗟乎！夫造物者又将以予为此拘拘也。”</p>
<p>子祀曰：“女恶之乎？”曰：“亡，予何恶！浸假而化予之左臂以为鸡，予因以求时夜；浸假而化予之右臂以为弹，予因以求鸮炙；浸假而化予之尻以为轮，以神为马，予因以乘之，岂更驾哉！且夫得者，时也；失者，顺也。安时而处顺，哀乐不能入也，此古之所谓县解也，而不能自解者，物有结之。且夫物不胜天久矣，吾又何恶焉！”</p>
<p>俄而子来有病，喘喘然将死。其妻子环而泣之。子犁往问之，曰：“叱！避！无怛化！”倚其户与之语曰：“伟哉造化！又将奚以汝为？将奚以汝适？以汝为鼠肝乎？以汝为虫臂乎？”子来曰：“父母于子，东西南北，唯命之从。阴阳于人，不翅于父母。彼近吾死而我不听，我则悍矣，彼何罪焉？夫大块载我以形，劳我以生，佚我以老，息我以死。故善吾生者，乃所以善吾死也。今大冶铸金，金踊跃曰：’我且必为镆铘！’大冶必以为不祥之金。今一犯人之形而曰：’人耳！人耳！’夫造化者必以为不祥之人。今一以天地为大炉，以造化为大冶，恶乎往而不可哉！”成然寐，蘧然觉。</p>
<ul>
<li><ol start="121" type="1">
<li>南伯子葵：即南郭子綦。见《齐物论》篇注。女偊(yǔ羽)：古时怀道者。一说是妇人。</li>
</ol></li>
<li><ol start="122" type="1">
<li>年长：年已老。</li>
</ol></li>
<li><ol start="123" type="1">
<li>闻道：谓得道。</li>
</ol></li>
<li><ol start="124" type="1">
<li>卜梁倚：姓卜梁，名倚。才：指聪明智慧之能。道：指虚淡凝寂之性。</li>
</ol></li>
<li><ol start="125" type="1">
<li>庶几：或许，差不多。果：果真。</li>
</ol></li>
<li><ol start="126" type="1">
<li>参：同“三”。外天下：把天下遗忘掉。</li>
</ol></li>
<li><ol start="127" type="1">
<li>外物：遗忘人事。</li>
</ol></li>
<li><ol start="128" type="1">
<li>外生：忘我。</li>
</ol></li>
<li><ol start="129" type="1">
<li>朝彻：犹“彻悟”。</li>
</ol></li>
<li><ol start="130" type="1">
<li>见独：谓窥见到卓然独立的至道。</li>
</ol></li>
<li><ol start="131" type="1">
<li>无古今：谓破除古今的观念。</li>
</ol></li>
<li><ol start="132" type="1">
<li>不死不生：谓无死生。</li>
</ol></li>
<li><ol start="133" type="1">
<li>杀：灭。</li>
</ol></li>
<li><ol start="134" type="1">
<li>其：指道。</li>
</ol></li>
<li><ol start="135" type="1">
<li>将：送。</li>
</ol></li>
<li><ol start="136" type="1">
<li>撄宁：谓外界的一切纷纭烦乱，都不能扰乱我心境的安宁。撄，扰乱。宁，宁静。</li>
</ol></li>
<li><ol start="137" type="1">
<li>诸：之于。副墨之子：指文字。因为文字是用墨书写，它仅为道理的副贰，而且后来的文字都是由古文字所生，故名。</li>
</ol></li>
<li><ol start="138" type="1">
<li>洛诵之孙：谓诵读者。对前辈诵读者而言，后世的诵读者即为其孙。洛诵，反复诵读。洛，通“络”，绵络，连络，即反复之意。</li>
</ol></li>
<li><ol start="139" type="1">
<li>瞻明：见解洞彻。</li>
</ol></li>
<li><ol start="140" type="1">
<li>聂许：谓耳闻小语，心即许之。聂，附耳小语。</li>
</ol></li>
<li><ol start="141" type="1">
<li>需役：谓待时行使以成实际。需，通“须”，等待。役，行使。</li>
</ol></li>
<li><ol start="142" type="1">
<li>於讴：吟咏嗟叹之意。於，嗟叹。</li>
</ol></li>
<li><ol start="143" type="1">
<li>玄冥：幽渺深远的样子。玄，深远。冥，幽寂。</li>
</ol></li>
<li><ol start="144" type="1">
<li>参寥：参悟寥廓。参，参悟。寥，空虚。</li>
</ol></li>
<li><ol start="145" type="1">
<li>疑始：谓大道自本自根，不能推测它的起始。</li>
</ol></li>
<li><ol start="146" type="1">
<li>子祀、子舆、子犁、子来：皆为虚构的人物。</li>
</ol></li>
<li><ol start="147" type="1">
<li>尻：脊骨的末端。</li>
</ol></li>
<li><ol start="148" type="1">
<li>与之：与他。</li>
</ol></li>
<li><ol start="149" type="1">
<li>逆：违背。</li>
</ol></li>
<li><ol start="150" type="1">
<li>俄而：不久。</li>
</ol></li>
<li><ol start="151" type="1">
<li>拘拘：曲背的样子。</li>
</ol></li>
<li><ol start="152" type="1">
<li>曲偻：伛偻曲腰。发背：背骨发露，即背弯。</li>
</ol></li>
<li><ol start="153" type="1">
<li>五管：五脏的穴位。此句与《人间世》篇“五管在上”意同。</li>
</ol></li>
<li><ol start="154" type="1">
<li>颐：面颊。齐：通“脐”，肚脐。</li>
</ol></li>
<li><ol start="155" type="1">
<li>顶：头顶。</li>
</ol></li>
<li><ol start="156" type="1">
<li>句赘：发髻。</li>
</ol></li>
<li><ol start="157" type="1">
<li>沴(lì丽)：凌乱。</li>
</ol></li>
<li><ol start="158" type="1">
<li>跰��(piánxiān骈鲜)：行步艰难的样子。鉴：照。</li>
</ol></li>
<li><ol start="159" type="1">
<li>亡(wú吾)：犹“否”。</li>
</ol></li>
<li><ol start="160" type="1">
<li>浸：渐渐地。假：使。</li>
</ol></li>
<li><ol start="161" type="1">
<li>时夜：通“司夜”，报晓。</li>
</ol></li>
<li><ol start="162" type="1">
<li>弹：弹弓。</li>
</ol></li>
<li><ol start="163" type="1">
<li>鸮(xiāo消)炙：鸱鸮的烤肉。</li>
</ol></li>
<li><ol start="164" type="1">
<li>轮：车轮。</li>
</ol></li>
<li><ol start="165" type="1">
<li>神：精神。</li>
</ol></li>
<li><ol start="166" type="1">
<li>更驾：另找车驾。</li>
</ol></li>
<li><ol start="167" type="1">
<li>得：生。</li>
</ol></li>
<li><ol start="168" type="1">
<li>失：死。</li>
</ol></li>
<li><ol start="169" type="1">
<li>县解：犹言“解人于倒悬”，即超乎死生。县，通“悬”。</li>
</ol></li>
<li><ol start="170" type="1">
<li>物：指人力。天：指天命。</li>
</ol></li>
<li><ol start="171" type="1">
<li>喘喘然：气息急促的样子。</li>
</ol></li>
<li><ol start="172" type="1">
<li>妻子：指妻子和儿女。环：围。</li>
</ol></li>
<li><ol start="173" type="1">
<li>叱：呵斥声。</li>
</ol></li>
<li><ol start="174" type="1">
<li>避：令哭者退避到一边。</li>
</ol></li>
<li><ol start="175" type="1">
<li>无怛(dá达)化：不要惊动正在变化的人。怛，惊。</li>
</ol></li>
<li><ol start="176" type="1">
<li>之：指子来。</li>
</ol></li>
<li><ol start="177" type="1">
<li>父母于子：是“子于父母”的倒装句。下文“阴阳于人”句用法与此同。</li>
</ol></li>
<li><ol start="178" type="1">
<li>不翅：不啻。</li>
</ol></li>
<li><ol start="179" type="1">
<li>彼：指造化。近：迫。</li>
</ol></li>
<li><ol start="180" type="1">
<li>悍：违逆。</li>
</ol></li>
<li><ol start="181" type="1">
<li>大冶：冶金工匠。</li>
</ol></li>
<li><ol start="182" type="1">
<li>踊跃：跳跃。</li>
</ol></li>
<li><ol start="183" type="1">
<li>镆铘：古代的良剑名。</li>
</ol></li>
<li><ol start="184" type="1">
<li>犯：通“范”，铸成。</li>
</ol></li>
<li><ol start="185" type="1">
<li>成然：安然。</li>
</ol></li>
<li><ol start="186" type="1">
<li>蘧然：忽然。</li>
</ol></li>
</ul>
<h2 id="第四部分">第四部分</h2>
<p>子桑户、孟子反、子琴张三人相与友曰：“孰能相与于无相与，相为于无相为；孰能登天游雾，挠挑无极，相忘以生，无所穷终！”三人相视而笑，莫逆于心，遂相与友。</p>
<p>莫然有间，而子桑户死，未葬。孔子闻之，使子贡往侍事焉。或编曲，或鼓琴，相和而歌曰：“嗟来桑户乎！嗟来桑户乎！而已反其真，而我犹为人猗！”子贡趋而进曰：“敢问临尸而歌，礼乎？”二人相视而笑曰：“是恶知礼意！”子贡反，以告孔子曰：“彼何人者邪？修行无有而外其形骸，临尸而歌，颜色不变，无以命之。彼何人者邪？”孔子曰：“彼游方之外者也，而丘游方之内者也。外内不相及，而丘使女往吊之，丘则陋矣！彼方且与造物者为人，而游乎天地之一气。彼以生为附赘县疣，以死为决（疒丸）溃痈。夫若然者，又恶知死生先后之所在！假于异物，托于同体；忘其肝胆，遗其耳目；反复终始，不知端倪；芒然彷徨乎尘垢之外，逍遥乎无为之业。彼又恶能愦愦然为世俗之礼，以观众人之耳目哉！”</p>
<p>子贡曰：“然则夫子何方之依？”孔子曰：“丘，天之戮民也。虽然，吾与汝共之。”子贡曰：“敢问其方？”孔子曰：“鱼相造乎水，人相造乎道。相造乎水者，穿池而养给；相造乎道者，无事而生定。故曰：鱼相忘乎江湖，人相忘乎道术。”子贡曰：“敢问畸人？”曰：“畸人者，畸于人而侔于天。故曰：天之小人，人之君子；人之君子，天之小人也。”</p>
<ul>
<li><ol start="187" type="1">
<li>子桑户、孟子反、子琴张：皆为虚构人物。</li>
</ol></li>
<li><ol start="188" type="1">
<li>相为：相助。</li>
</ol></li>
<li><ol start="189" type="1">
<li>挠挑：宛转。无极：谓太虚。</li>
</ol></li>
<li><ol start="190" type="1">
<li>莫然：淡漠无心的样子。</li>
</ol></li>
<li><ol start="191" type="1">
<li>侍事：助办丧事。</li>
</ol></li>
<li><ol start="192" type="1">
<li>编曲：编次歌曲。</li>
</ol></li>
<li><ol start="193" type="1">
<li>来：语气助词。</li>
</ol></li>
<li><ol start="194" type="1">
<li>而：通“尔”，你。反：通“返”，返归。</li>
</ol></li>
<li><ol start="195" type="1">
<li>猗(yī医)：叹词，犹“啊”。</li>
</ol></li>
<li><ol start="196" type="1">
<li>礼意：礼的真意。</li>
</ol></li>
<li><ol start="197" type="1">
<li>修行无有：即“无有修行”，指不按礼仪修养德行。</li>
</ol></li>
<li><ol start="198" type="1">
<li>命：名，称。</li>
</ol></li>
<li><ol start="199" type="1">
<li>方：礼法。</li>
</ol></li>
<li><ol start="200" type="1">
<li>女：通“汝”。</li>
</ol></li>
<li><ol start="201" type="1">
<li>方且：正要。为人：谓为偶，为友。</li>
</ol></li>
<li><ol start="202" type="1">
<li>赘：多生的肉块。县：通“悬”。疣(yóu尤)：瘤结。</li>
</ol></li>
<li><ol start="203" type="1">
<li>决：破裂。��(huàn患)：皮肤上的小肿块。痈：多生于颈、背部的脓疮。</li>
</ol></li>
<li><ol start="204" type="1">
<li>芒然：无所系累的样子。彷徨：与“逍遥”同义，即自得逸乐。</li>
</ol></li>
<li><ol start="205" type="1">
<li>业：事业。</li>
</ol></li>
<li><ol start="206" type="1">
<li>愦愦(kuì愧)然：烦乱的样子。</li>
</ol></li>
<li><ol start="207" type="1">
<li>观：给人看。</li>
</ol></li>
<li><ol start="208" type="1">
<li>戮民：因受礼仪束缚，无异于受天之刑，故称。</li>
</ol></li>
<li><ol start="209" type="1">
<li>方：方法。</li>
</ol></li>
<li><ol start="210" type="1">
<li>造：至，到。</li>
</ol></li>
<li><ol start="211" type="1">
<li>穿池：谓掘地成池。</li>
</ol></li>
<li><ol start="212" type="1">
<li>无事：无为。生定：心性安静。</li>
</ol></li>
<li><ol start="213" type="1">
<li>道术：即大道。</li>
</ol></li>
<li><ol start="214" type="1">
<li>畸：异。</li>
</ol></li>
<li><ol start="215" type="1">
<li>侔(móu谋)：合。</li>
</ol></li>
</ul>
<h2 id="第五部分">第五部分</h2>
<p>颜回问仲尼曰：“孟孙才，其母死，哭泣无涕，中心不戚，居丧不哀。无是三者，以善处丧盖鲁国，固有无其实而得其名者乎？回壹怪之。”仲尼曰：“夫孟孙氏尽之矣，进于知矣，唯简之而不得，夫已有所简矣。孟孙氏不知所以生，不知所以死。不知就先，不知就后。若化为物，以待其所不知之化已乎。且方将化，恶知不化哉？方将不化，恶知已化哉？吾特与汝，其梦未始觉者邪！且彼有骇形而无损心，有旦宅而无情死。孟孙氏特觉，人哭亦哭，是自其所以乃。且也相与‘吾之’耳矣，庸讵知吾所谓‘吾之’乎？且汝梦为鸟而厉乎天，梦为鱼而没于渊。不识今之言者，其觉者乎？其梦者乎？造适不及笑，献笑不及排，安排而去化，乃入于寥天一。”</p>
<p>意而子见许由，许由曰：“尧何以资汝？”意而子曰：“尧谓我：汝必躬服仁义而明言是非。”许由曰：“而奚来为轵？夫尧既已黥汝以仁义，而劓汝以是非矣。汝将何以游夫遥荡恣睢转徙之涂乎？”</p>
<p>意而子曰：“虽然，吾愿游于其藩。”许由曰：“不然。夫盲者无以与乎眉目颜色之好，瞽者无以与乎青黄黼黻之观。”意而子曰：“夫无庄之失其美，据梁之失其力，黄帝之亡其知，皆在炉捶之间耳。庸讵知夫造物者之不息我黥而补我劓，使我乘成以随先生邪？”许由曰：“噫！未可知也。我为汝言其大略：吾师乎！吾师乎！赍万物而不为义，泽及万世而不为仁，长于上古而不为老，覆载天地、刻雕众形而不为巧。此所游已！</p>
<ul>
<li><ol start="216" type="1">
<li>孟孙才：姓孟孙，名才，鲁国人。</li>
</ol></li>
<li><ol start="217" type="1">
<li>涕：泪水。</li>
</ol></li>
<li><ol start="218" type="1">
<li>中心：心中。戚：忧伤。</li>
</ol></li>
<li><ol start="219" type="1">
<li>居丧：服丧，守丧期间。</li>
</ol></li>
<li><ol start="220" type="1">
<li>盖：覆盖，即闻名。</li>
</ol></li>
<li><ol start="221" type="1">
<li>固有：岂有。</li>
</ol></li>
<li><ol start="222" type="1">
<li>壹：语气助词，表强调。</li>
</ol></li>
<li><ol start="223" type="1">
<li>尽之：尽处丧之道。</li>
</ol></li>
<li><ol start="224" type="1">
<li>进：超过。</li>
</ol></li>
<li><ol start="225" type="1">
<li>若：顺。</li>
</ol></li>
<li><ol start="226" type="1">
<li>已乎：如此而已。</li>
</ol></li>
<li><ol start="227" type="1">
<li>其：恐怕。</li>
</ol></li>
<li><ol start="228" type="1">
<li>彼：指孟孙才。骇：惊。</li>
</ol></li>
<li><ol start="229" type="1">
<li>旦宅：通“怛侘”，惊恐。情：精神。</li>
</ol></li>
<li><ol start="230" type="1">
<li>特：独自。</li>
</ol></li>
<li><ol start="231" type="1">
<li>乃：如此。</li>
</ol></li>
<li><ol start="232" type="1">
<li>吾之：这是我。</li>
</ol></li>
<li><ol start="233" type="1">
<li>庸讵：怎么。</li>
</ol></li>
<li><ol start="234" type="1">
<li>厉：通“戾”，到达。</li>
</ol></li>
<li><ol start="235" type="1">
<li>不识：不知道。</li>
</ol></li>
<li><ol start="236" type="1">
<li>造：至。</li>
</ol></li>
<li><ol start="237" type="1">
<li>献笑：突然发笑。排：安排。</li>
</ol></li>
<li><ol start="238" type="1">
<li>寥天：虚空寂寥的天道。</li>
</ol></li>
<li><ol start="239" type="1">
<li>意而子：虚构的人物。</li>
</ol></li>
<li><ol start="240" type="1">
<li>资：教。</li>
</ol></li>
<li><ol start="241" type="1">
<li>躬服：亲自实行。明言：辨清。</li>
</ol></li>
<li><ol start="242" type="1">
<li>轵(zhǐ纸)：通“只”，语助词。</li>
</ol></li>
<li><ol start="243" type="1">
<li>黥(qíng擎)：用刀在犯人面额上刻刺，然后涂上墨的一种刑罚，亦称墨刑。</li>
</ol></li>
<li><ol start="244" type="1">
<li>劓(yì艺)：割去鼻子的刑罚。</li>
</ol></li>
<li><ol start="245" type="1">
<li>遥荡：逍遥放荡。恣睢：从容自适。转徙：变化。</li>
</ol></li>
<li><ol start="246" type="1">
<li>藩：边缘地带。</li>
</ol></li>
<li><ol start="247" type="1">
<li>与：参与欣赏。</li>
</ol></li>
<li><ol start="248" type="1">
<li>黼黻(fǔfú府弗)：古时礼服上所绣的斧形花纹。观：华美。</li>
</ol></li>
<li><ol start="249" type="1">
<li>无庄：虚构的美人。失：忘记。</li>
</ol></li>
<li><ol start="250" type="1">
<li>据梁：虚构的大力士。</li>
</ol></li>
<li><ol start="251" type="1">
<li>捶：通“锤”，锤炼。</li>
</ol></li>
<li><ol start="252" type="1">
<li>乘：载。成：完整的身躯。</li>
</ol></li>
<li><ol start="253" type="1">
<li>大略：大概。</li>
</ol></li>
<li><ol start="254" type="1">
<li>师：指大道。</li>
</ol></li>
<li><ol start="255" type="1">
<li>��(jī机)：碎粉，引申为调和。不为：不自以为。</li>
</ol></li>
<li><ol start="256" type="1">
<li>泽：恩泽。</li>
</ol></li>
</ul>
<h2 id="第六部分">第六部分</h2>
<p>颜回曰：“回益矣。”仲尼曰：“何谓也？”曰：“回忘仁义矣。”曰：“可矣，犹未也。”他日，复见，曰：“回益矣。”曰：“何谓也？”曰：“回忘礼乐矣。”曰：“可矣，犹未也。”他日，复见，曰：“回益矣。”曰：“何谓也？”曰：“回坐忘矣。”仲尼蹴然曰：“何谓坐忘？”颜回曰：“堕肢体，黜聪明，离形去智，同于大通，此谓坐忘。”仲尼曰：“同则无好也，化则无常也。而果其贤乎！丘也请从而后也。”</p>
<p>子舆与子桑友。而霖雨十日，子舆曰：“子桑殆病矣！”裹饭而往食之。至子桑之门，则若歌若哭，鼓琴曰：“父邪！母邪！天乎！人乎！”有不任其声而趋举其诗焉。子舆入，曰：“子之歌诗，何故若是？”曰：“吾思夫使我至此极者而弗得也。父母岂欲吾贫哉？天无私覆，地无私载，天地岂私贫我哉？求其为之者而不得也！然而至此极者，命也夫！”</p>
<ul>
<li><ol start="257" type="1">
<li>益：谓以损为益，即进入道境。</li>
</ol></li>
<li><ol start="258" type="1">
<li>坐忘：端坐而忘一切。</li>
</ol></li>
<li><ol start="259" type="1">
<li>蹴(cù促)然：惊而改容的样子。</li>
</ol></li>
<li><ol start="260" type="1">
<li>堕(huī辉)肢体：谓忘其身。堕，通“隳”，毁坏。</li>
</ol></li>
<li><ol start="261" type="1">
<li>黜(chù触)聪明：谓忘其智。</li>
</ol></li>
<li><ol start="262" type="1">
<li>大通：大道。</li>
</ol></li>
<li><ol start="263" type="1">
<li>无好：没有好恶之情。</li>
</ol></li>
<li><ol start="264" type="1">
<li>常：谓滞执不变。</li>
</ol></li>
<li><ol start="265" type="1">
<li>从而后：跟在你的后面。</li>
</ol></li>
<li><ol start="266" type="1">
<li>子桑：即子桑户。</li>
</ol></li>
<li><ol start="267" type="1">
<li>霖雨：连绵细雨。</li>
</ol></li>
<li><ol start="268" type="1">
<li>病：谓因饥而病。</li>
</ol></li>
<li><ol start="269" type="1">
<li>不任其声：谓其气力不足，而歌声微弱。趋举其诗：谓其歌唱诗句急促，不成调子。</li>
</ol></li>
<li><ol start="270" type="1">
<li>极：绝境。</li>
</ol></li>
</ul>
</body>
</html>
