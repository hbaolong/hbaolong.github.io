<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2704中国哲学史冯友兰011-2025年01月13日-中国哲学史冯友兰</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2704中国哲学史冯友兰011-2025年01月13日-中国哲学史冯友兰</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="第十章庄子及道家中之庄学">第十章庄子及道家中之庄学</h4>
<p>(一）庄子与楚人精神</p>
<p>《史记》曰：</p>
<p>庄子者，蒙人也。名周。周尝为蒙漆园吏，与梁惠王、齐宣王同时。其学无所不窥，然其要本归于老子之言。其著书十余万言，大抵率寓言也。……善属书离辞，指事类情，用剽剥儒墨；虽当世宿学，不能自解免也。言其洸洋自恣以适己，故自王公大人不能器之。楚威王闻庄周贤，使使厚币迎之，许以为相。庄周笑谓楚使者曰：“千金，重利；卿相，尊,位也。子独不见郊祭之牺牛乎？养食之数岁，衣以文绣，以入太庙；当是之时，虽欲为孤豚，岂可得乎？子亟去，无污我。我宁游戏污渎之中自快，无为有国者所羁。终身不仕，以快吾志焉。“（《老庄申韩列传》，《史记》卷六十三，同“文影殿刊“本，页四至五）</p>
<p>蒙为宋地，庄子为宋人。然庄子之思想，实与楚人为近。《史记》谓屈原</p>
<p>《离骚》，“濯淖污泥之中，蝉蜕于浊秽，以浮游尘埃之外，不获世之滋垢，皭然泥而不滓者也“。所谓楚词，皆想像丰富，情思飘逸。此等文学，皆与《诗》三百篇之专歌咏人事者不同。《庄子》书中，思想文体，皆极超旷。《天运篇》谓：</p>
<p>天其运乎？地其处乎？日月其争于所乎？孰主张是？孰维纲是？孰居无事推而行是？意者其有机缄而不得已耶？意者其运转而不能自止耶？云者为雨乎？雨者为云乎？孰隆施是？孰居无事淫乐而劝是？风起北方，一西一东，有上彷徨，孰嘘吸是？孰居无事而披拂是？敢问何故？巫咸招曰：“来，吾语汝。……“（《庄子》卷五，“四部丛刊“本，页三十五至三十六）</p>
<p>此段形式内容，皆与《天问》一致。此虽不必为庄子所自作，要之可见庄学与楚人之关系也。庄学对于传统的思想制度，皆持反对态度。“剽剥儒墨“，而独推尊老聃。《庄子，天下篇》虽不以老聃为与庄周同派，而对于老聃则极致推崇。盖宋与楚近，庄子一方面受楚人思想之影响，一方面受辩者思想之影响。故能以辩者之辩论，述超旷恍惚之思，而自成一系统焉。</p>
<p>据《史记》所说,庄子与梁惠王、齐宣王同时，似亦与孟子同时。马夷初先生作《庄子年表》，起周烈王七年（西历纪元前369年），迄赧王二十九年（西历纪元前286年）(见《天马山房丛著》）。孟子与庄子同时，然二人似均未相辩驳，似甚可疑。然庄子之学为杨朱之学之更进步者，则自孟子之观点言之，庄子亦杨朱之徒耳。庄子视孟子，亦一孔子之徒。孟子之“距杨墨“，乃笼统“距“之；庄子之“剽剥儒墨“，亦笼统“剽剥“之。故孟子但举杨朱，庄子但举孔子。孟子、庄子二人，必各不相知也。</p>
<p>(二）道，德，天</p>
<p>庄学之哲学，与《老子》不同，但其所谓“道““德“，则与《老子》鬨；前巳言之。兹述《庄子》书中所谓道。《知北游》云：</p>
<p>东郭子问于庄子曰：“所谓道恶乎在？“庄子曰：“无所不在。“东郭子曰：“期而后可。“庄子曰：“在蝼蚁。“曰：“何其下耶？“曰：“在秭稗。“曰：“何其愈下耶？“曰：“在瓦甓。“曰：“何其愈甚耶？“曰：“在屎溺。“东郭子不应。庄子曰：“夫子之问也，固不及质。正获之问于监市履猗也，每下愈况。汝唯莫必，无乎逃物；至道若是，大言亦然。周、遍、咸三者，异名同实，其指一也。“（《庄子》卷七，页四十九至五十）</p>
<p>道即天地万物所以生之总原理，有物即有道，故道“无所不在“也。《大宗师》云：</p>
<p>夫道有情有信，无为无形；可传而不可受，可得而不可见。自本自根，未有天地，自古以固存；神鬼神帝，生天生地。在太极之先而不为高，在六极之下而不为深，先天地生而不为久，长于上古而不为老。（《庄子》卷三，页十）</p>
<p>道为天地万物所以生之总原理，故“自本自根“，无始无终而永存，天地万物皆依之生生不已也。道之作用，亦系自然的；故曰：</p>
<p>技兼于事，事兼于义，义兼于德，德兼于道，道兼于天。（《天，《庄子》卷五，页二）</p>
<p>天即自然之义，故曰：</p>
<p>无为为之之谓天。（同上）</p>
<p>又曰：</p>
<p>天在内，人在外。……牛马四足是谓天；落（同络）马首，穿牛鼻，是谓人。（《秋水》，《庄子》卷六，页二十一）</p>
<p>“道兼于天“即《老子》所说“道法自然“之意也。</p>
<p>道即天地万物所以生之总原理，此原理即表现于万物之中。《天道》云：</p>
<p>吾师乎！吾师乎！鳌万物而不为戾，泽及万世而不为仁，长于上古而不为寿，覆载天地，刻雕众形而不为巧：此之谓天乐。（《庄子》卷五，页二十四）</p>
<p>所以者何？道即表现于万物之中，故万物之自生自长，自毁自灭，一方面可谓系道所为，而一方面亦可谓系万物之自为也。“吾何为乎？何不为乎？夫固将自化“。（《秋水》，《庄子》卷六，页二十)《齐物论》云：</p>
<p>夫吹万不同，而使其自己也，咸其自取，怒者其谁耶？（《庄子》卷一，页二十一）</p>
<p>万物之所以如此，“咸其自取“，所谓“夫固将自化“也。惟其如此，故道可“无为而无不为“，如《老子》所说。</p>
<p>道非事物，故可称之为“无“。《天地》云：</p>
<p>泰初有“无“，无有无名。一之所起，有一而未形。物得以生谓之德。未形者有分，且然无间谓之命。流动而生物，物生成理谓之形。形体保神，各有仪则，谓之性。（《庄子》卷五，页八至九）</p>
<p>泰初有“无“，无即道也。《老子》云：“道生一。“庄子亦以道为“一之所起，有一而未形“。德者，得也；“物得以生谓之德“。由此而言，则天地万物所以生之总原理，即名曰道；各物个体所以生之原理，即名曰德。故曰：</p>
<p>形非道不生；生非德不明。（《天地》，《庄子》卷五，页四）</p>
<p>惟因道德同是物之所以生之原理，所以老庄书中，道德二字，并称列举。江袤云：</p>
<p>道德实同而名异。……无所不在之谓道，自其所得之谓德。道者，人之所共由；德者，人之所自得也。试以水为喻。夫湖海之涵浸，与坳堂之所畜，固不同也；其为水有异乎？江河之流注，与沟浍之湍激，自其所得如是也。谓之实同名异，讵不信然？（焦竑《老子翼》卷七引，渐西村舍刊本，页三十八）</p>
<p>江氏谓道者人之所共由；德者人之所自得。颇能说明道德之所以同，及其所以异。不过依庄学之意，则应云：道者物（兼人言）之所共由，德者物之所自得耳。物之将生，由无形至有形者，谓之命。及其成为物，则必有一定之形体。其形体与其精神，皆有一定之构造与规律，所谓“各有仪则“；此则其性也。</p>
<p>(三）变之哲学</p>
<p>然物之形体，非一成不变者。依庄学所见，天地万物，无时不在变化中。故曰：</p>
<p>一受其成形，不亡以待尽，与物相刃相靡，其行岸如驰，而莫之能止，不亦悲乎！（《齐物论》，《庄子》卷一，页二十四）</p>
<p>又《秋水篇》云：</p>
<p>物之生也，若骤若驰。无动而不变，无时而不移。（《庄子》卷六，页二十）</p>
<p>又《寓言篇》云：</p>
<p>万物皆种也，以不同形相禅。始卒若环，莫得其伦。是谓天均；天均者，天倪也。（《庄子》卷九，页十三）</p>
<p>“天均“《齐物论》作“天钧“。谓之钧者，喻其运行不息也。上文谓惠施之哲学，可谓为变之哲学；庄学亦变之哲学也。</p>
<p>(四）何为幸福</p>
<p>凡物皆由道，而各得其德，凡物各有其自然之性。苟顺其自然之性，则幸福当下即是，不须外求。《庄子•逍遥游》篇，故设为极大极小之物，鲲鹏极大，蜩鸠极小。“鹏之徙于南冥也，水击三千里，抟扶摇而上者九万里，去以六月息者也。“（《庄子》卷一，页二)蜩与学鸠笑之曰：“我决起而飞，枪榆枋，时则不至而控于地而已矣，奚以之九万里而南为？“</p>
<p>(《庄子》卷一，页四）此所谓“故极小大之致，以明性分之适。……苟足于其性，则虽大鹏无以自贵于小鸟，小鸟无羡于天池，而荣愿有余矣。故小大虽殊，逍游一也“。（郭象《注》，《庄子》卷一，页一至四）物如此，人亦然。《逍遥游》云：</p>
<p>故夫知效一官，行比一乡，德合一君，而征一国者，其自视也，亦若此矣。（《庄子》卷一，页七）</p>
<p>笛卡儿曰：“在人间一切物中，聪明之分配，最为平均；因即对于各物最难满足之人，皆自以其自己之聪明为甚丰而不求再多。“（《方法论》第一页）盖各人对于其自己所得于天者，皆极满足也。《马蹄篇》云：</p>
<p>彼民有常性，织而衣，耕而食。是谓同德。一而不党，命曰天放。故至德之世，其行填填，其视颠颠。当是时也，山无蹊隧，泽无舟梁。万物群生，连属其乡。禽兽成群，草木遂长。是故禽兽可系羁而游，鸟鹊之巢，可攀援而窥。夫至德之世，同与禽兽居，族与万物并，恶乎知君子小人哉？同乎无知，其德不离。同乎无欲，是谓素朴。素朴而民性得矣。（《庄子》卷四，页十二）</p>
<p>又《天道篇》.，老聃谓孔子云：</p>
<p>夫子若欲使天下无失其牧乎？则天地固有常矣，日月固有明矣，星辰固有列矣，禽兽固有群矣，树木固有立矣。夫子亦放德而行，循道而趋，已至矣。又何偈偈乎揭仁义，若击鼓而求亡子焉？</p>
<p>噫！夫子乱人之性也！（《庄子》卷五，页三十至三十一）</p>
<p>“天地固有常“等，乃自然的，天然的，即所谓“天“也。“放德而行，循道</p>
<p>而趋“，即随顺人及物之性也。《天道篇》云：</p>
<p>夫明白于天地之德者此之谓大本大宗，与天和者也。……与天和者，谓之天乐。（《庄子》卷五，页二十三）</p>
<p>随顺人及物之性，即与天和，即天乐也。</p>
<p>政治上社会上各种制度，由庄学之观点观之，均只足以予人以痛苦。盖物之性至不相同，一物有一物所认为之好，不必强同，亦不可强同。物之不齐，宜即听其不齐，所谓以不齐齐之也。一切政治上社会上之制度，皆定一好以为行为之标准，使人从之，此是强不齐以使之齐，爱之适所以害之也。《至乐篇》云：</p>
<p>昔者海鸟止于鲁郊。鲁侯御而觞之于宙，奏《九韶》以为乐，具太牢以为膳。鸟乃眩视忧悲，不敢食一脔，不敢饮一杯，三日而死。此以己养养鸟，非以鸟养养鸟也。夫以鸟养养鸟者，宜栖之深林，游之坛陆,浮之江湖，食之鳅鳅，随行列而止，委蛇而处，彼唯人言之恶闻，奚以夫饶饶为乎？《咸池》《九韶》之乐，张之洞庭之野，鸟闻之而飞，兽闻之而走，鱼闻之而下入，人卒闻之，相与环而观之。鱼处水而生，人处水而死。彼必相与异，其好恶故异也。故先圣不一其能，不同其事；名止于实，义设于适；是之谓条达而福持。（《庄子》卷六，页三十五）</p>
<p>“不一其能，不同其事；名止于实，义设于适。“故无须定一一定之规矩准绳，而使人必从之也。圣人作规矩准绳，制定政治上及社会上各种制度，使天下之人皆服从之。其用意虽未尝不善，其用心未尝不为爱人,然其结果则如鲁侯爱鸟，爱之适所以害之。故庄学最反对以治治天下，以为欲使天下治，则莫如以不治治之。《应帝王篇》云：</p>
<p>汝游心于淡，合气于漠，顺物自然而无容私焉，而天下治矣。(《庄子》卷三，页三十）</p>
<p>《在宥篇》云：</p>
<p>闻在宥天下，不闻治天下也。在之也者，恐天下之淫其性也。宥之也者，恐天下之迁其德也。天下不淫其性，不迁其德，有治天下者哉。（《庄子》卷四，页二十六）</p>
<p>所以不治天下而天下自治者，盖天下之人，其所好虽不同，而莫不愿治；故曰：</p>
<p>以为一世蕲乎乱（治也），孰弊弊焉以天下为事？（《逍遥游》，《庄子》卷一，页十三）</p>
<p>又曰：</p>
<p>天下均治之为愿，而何计以有虞氏为？（《天地》，《庄子》卷五，页十七）</p>
<p>既“天下均治之为愿“，故听其自然而自治矣。庄学亦主张以不治治天下，然其立论之根据，则与《老》学不同也。</p>
<p>如不随顺人之性，而强欲以种种制度治之，则如络马首，穿牛鼻，以人为改天然，其结果适足以致苦痛，此各种人为之通弊也。《骈拇篇》</p>
<p>S：</p>
<p>是故凫胫虽短，续之则忧。鹤胫虽长，断之则悲。故性长非所断，性短非所续。……（《庄子》卷四，页四）</p>
<p>人为之目的，多系截长补短，改造天然。故自有人为，而人随顺天然之幸福失。既无幸福，亦无生趣。譬犹中央之帝，名曰混沌，本无七窍；若强凿之，则七窍开而混沌巳死矣（见《应帝王》）。《秋水篇》云：</p>
<p>无以人灭天，无以故灭命。（《庄子》卷六，页二十一）</p>
<p>以人为改天然，sr以人灭天“，“以故灭命“也。(五）自由与平等</p>
<p>由上观之，可知庄学中之社会政治哲学，主张绝对的自由，盖惟人皆有绝对的自由，乃可皆顺其自然之性而得幸福也。主张绝对的自由者，必主张绝对的平等，盖若承认人与人、物与物间，有若何彼善于此，或此善于彼者，则善者应改造不善者使归于善，而即亦不能主张凡物皆应有绝对的自由矣。庄学以为人与物皆应有绝对的自由，故亦以为凡天下之物，皆无不好，凡天下之意见，皆无不对。此庄学与佛学根本不同之处。盖佛学以为凡天下之物皆不好，凡天下之意见皆不对也。《齐物论篇》云：</p>
<p>且吾尝试问乎女。民湿寝则腰疾偏死，鳅然乎哉？木处则惴栗恂惧，猿猴然乎哉？三者孰知正处？民食当豢，麋鹿食荐，螂蛆甘带，鸱鸦耆鼠，四者孰知正味？猿，?狙以为雌，麋与鹿交，鳅与鱼游。毛嫱，丽姬，人之所美也，鱼见之深入，鸟见之高飞，麋鹿见之决骤，四者孰知天下之正色哉？（《庄子》卷一，页三十八至三十九）</p>
<p>若必执一以为正色，则“四者孰知天下之正色哉“？若不执一以为正色，则四者皆天下之正色也。犹海鸟之“浮江湖“,“食鳅嫩“，与鲁君之“奏《九韶》“，“具太牢“，其养虽绝不相同，然皆为天下之正养也。</p>
<p>人之意见,万有不齐，如有风时万窍之怒号，如《齐物论》开端所说者，究孰为是，孰为非？果能以当时所谓“辩“者“明是非“乎？《齐物论篇》云：</p>
<p>既使我与若辩矣，若胜我，我不若胜，若果是也，我果非也邪？我胜若，若不吾胜，我果是也，而果非也邪？其或是也，其或非也邪？其俱是也，其倶非也邪？我与若不能相知也，则人固受其遒.暗。吾谁使正之？使同乎若者正之，既与若同矣，恶能正之？使同乎我者正之，既同乎我矣，恶能正之？使异乎我与若者正之，既异乎我与若矣,恶能正之？使同乎我.与若者正之，既同乎我与若矣，恶能正之？然则我与若与人，倶不能相知也，而待彼也邪？（《庄子》卷一，页H十四至四十五）</p>
<p>此明“辩“不能定是非也。盖若必执一以为是，则天下人之意见，果孰为是？正与上述之孰为正处正味正色，同一不能决定也。若不执一以为是，则天下人之意见皆是也。惟其皆是，故听其自尔，而无须辩矣。《齐物论篇》云：</p>
<p>是不是，然不然。是若果是也，则是之异乎不是也，亦无辩；然若果然也，则然之异乎不然也，亦无辩。化声之相待，若其不相待。和之以天倪，因之以曼衍,所以穷年也。忘年忘义，振于无竟，故寓诸无竟。（《庄子》卷一，页四十五至四十六）</p>
<p>视天下之意见，皆如自然之“化声“，皆如《齐物论》所谓之“毂音“。鸟鸣风响，未闻人欲争其是非，而何独对于人之言论斤斤评论其是非哉？故听其自尔可矣。</p>
<p>执此原理以应付当时学术界中之争辩，《齐物论篇》云：</p>
<p>夫言非吹也，言者有言，其所言者，特未定也。果有言邪？其未尝有言邪？其以为异于鷇音，亦有辩乎，其无辩乎？道恶乎隐而有真伪？言恶乎隐而有是非？道恶乎往而不存？言恶乎存而不可？道隐于小成，言隐于荣华。故有儒墨之是非，以是其所非，而非其所是。欲是其所非而非其所是，则莫若以明。物无非彼，物无非是。自彼则不见，自知则知之。故曰，彼出于是，是亦因彼。彼是，方生之说也。虽然，方生方死，方死方生，方可方不可，方不可方可；因是因非，因非因是。是以圣人不由，而照之于天，亦因是也。是亦彼也，彼亦是也。彼亦一是非，此亦一是非。果且有彼是乎哉？果且无彼是乎哉？彼是莫得其偶，谓之道枢。枢始得其环中，以应无穷。是亦一无穷，非亦一无穷也。故曰，莫若以明。(《庄子》卷一，页二十六至二十八）</p>
<p>此所说“彼是“，似亦驳公孙龙之说。公孙龙《名实论》以为彼只是彼，此只是此（见上第九章第六节引）。庄学则以为彼乃相对的。故曰：“彼出于是，是亦因彼，彼是方生之说也。“彼是互相谓为彼是。儒墨之互相是非，亦犹是也。若于“儒墨之是非“，必执一以为是，则“彼亦一是非，此亦一是非“，如环无端，不可穷矣。惟知“道恶乎往而不存，言恶乎存而不可“者，视“儒墨之是非“，与“毂音“同为天然之“化声“，故听其自尔，所谓“是以圣人不由，而照之于天“也。此所谓“以明“也。有所是则有所非，有所非则有所是；故是非乃相对待的，所谓“偶“也；彼是亦然。若听是非彼是之自尔而无所是非彼是，则无偶矣。故曰：“彼是莫得其</p>
<p>偶，谓之道枢“也。彼此互相是非，“是亦一无穷，非亦一无穷“，如一环然。不与有所是非者为循环之辩论，而立于环中以听其自尔。则所谓“枢始得环中，以应无穷“也。《齐物论篇》又曰：</p>
<p>是以圣人和之以是非，而休乎天钧；是之谓两行。（《庄子》卷一，页三十一）</p>
<p>“天钧“者，《寓言篇》亦言“天钧“、“天倪“。“天钧“、“天倪“皆谓万物自然之变化;“休乎天钧“,即听万物之自然也。圣人对于物之互相是非，听其自尔。故其态度,即是不废是非而超过之,“是之谓两行“。</p>
<p>用此观点以观物，即以道之观点观物也。《秋水篇》曰：</p>
<p>以道观之，物无贵贱。以物观之，自贵而相贱。以俗观之，贵贱不在己。以差观之，因其所大而大之，则万物莫不大；因其所小而小之，则万物莫不小。知天地之为梯米也，知毫末之为丘山也，则差数等矣。.以功观之，因其所有而有之，则万物莫不有；因其所无而无之，则万物莫不无。知东西之相反而不可以相无，则功分定矣。以趣观之,.因其所然而然之，则万物莫不然；因其所非而非之，则万物莫不非。知尧桀之自然而相非，则趣操睹矣。……以道观之，何贵何贱，是谓反衍。无拘而志，与道大蹇。何少何多，是谓谢施。无一而行，与道参差。严乎若国之有君，其无私德。繇繇乎若祭之有社，其无私福。泛泛乎其若四方之无穷，其无所畛域。兼怀万物，其孰承翼？是谓无方，万物一齐，孰短孰长？道无终始，物有死生。不恃其成，一虛一满，不位乎其形。年不可举，时不可止。消息盈虚，终则有始。是所以语大义之方，论万物之理也。（《庄子》卷六，页十六至二十）</p>
<p>世俗以人在政治上社会上之阶级，分别贵贱，是“贵贱不在己“也。就物之本身言，则皆“自贵而相贱“，如《逍遥游》所说小鸟之笑大鹏是也。然此皆依有限之观点，以观物也。若能超越有限，自无限之点以观物，即所谓“以道观之“也。以道之观点观物，即见物无不齐矣。若更能与道合一，则不作一切分别，而达“万物与我为一“之境界。此点下文另详。</p>
<p>或曰：庄学以“两行“为是，是仍有所是非也。此点《齐物论》亦已言之。《齐物论篇》曰：</p>
<p>今且有言于此，不知其与是类乎？其与是不类乎？类与不类，相与为类，则与彼无以异矣。……今我则已有谓矣，而未知吾所谓之其果有谓乎？其果无谓乎？天下莫大于秋毫之末，而大山为小；</p>
<p>莫寿于殇子，而彭祖为夭。天地与我并生，而万物与我为一。既已为一矣，且得有言乎？既已谓之一矣，且得无言乎？一与言为二，二与一为三。自此以往，巧历不能得，而况其凡乎？故自无适有，以至于三，而况自有适有乎？无适焉，因是已。（《庄子》卷一，页三十三至三十五）</p>
<p>庄学以“两行“为是，亦有所是非，是亦与别人之有所是非者为同类；然以“两行“为是，是欲超出是非，则又与别人之有所是非者不类；故曰：“今我则已有谓矣，而未知吾所谓之其果有谓乎？其果无谓乎？“以超出是非为是，尚不免有有所是非之嫌，况真有所是非乎？故曰，“自无适有，以至于三，而况自有适有乎“？故“无适焉，因是已“。</p>
<p>(六）死与不死</p>
<p>凡物皆无不好，凡意见皆无不对，此《齐物论》之宗旨也。推而言之，则一切存在之形式，亦皆无不好。所谓死者，不过吾人自一存在之形式转为别一存在之形式而已。如吾人以现在所有之存在形式为可</p>
<p>第一篇子学时代/第十章庄子及道家中之庄学喜，则死后吾人所得之新形式，亦未尝不可喜。《大宗师篇》曰：</p>
<p>特犯（同逢）人之形而犹喜之。若人之形者，万化而未始有极也。其为乐可胜计耶？（《庄子》卷三，页九）</p>
<p>《齐物论篇》曰：</p>
<p>予恶乎知悦生之非惑邪？予恶乎知恶死之非弱丧而不知归者邪？丽之姬，艾封人之子也。晋国之始得之也，涕泣沾襟。及其至于王所，与王同筐床，食刍豢，而后悔其泣也。予恶乎知夫死者不悔其始之蕲生乎？梦饮酒者旦而哭泣，梦哭泣者旦而田猎。方其梦也，不知其梦也，梦之中又占其梦焉。觉而后知其梦也。且有大觉而后知此其大梦也。（《庄子》卷一，页四十三至四十四）</p>
<p>《秋水篇》云：“道无终始；物有死生。“郭象注云：“死生者，无穷之变耳，非终始也。“（《庄子》卷六，页二十）知此理也，则可齐生死矣。《大宗师篇》曰：</p>
<p>浸假而化予之左臂以为鸡，予因以求时夜。浸假而化予之右臂以为弹，予因以求鸮炙。浸假而化予之尻以为轮，以神为马，予因而乘之，岂更驾哉？且夫得者，时也（郭云：“当所遇之时，世所谓之得。“；)；失者，顺也。（郭云：“时不暂停，随顺而往，世谓之失。“）安时而处顺，哀乐不能入也。此古之所谓悬解也。（《庄子》卷三，页十六）</p>
<p>哀乐不能人，即以理化情也。斯宾诺莎（Spinoza)以情感为“人之束缚“(Humanbondage)0若有知识之人，知宇宙之真相，知事物之发生为必</p>
<p>然，则遇事不动情感，不为所束缚，而得“人之自由“（Humanfreedom)矣。譬如飘风坠瓦，击一小儿与一成人之头。此小儿必愤怒而恨此瓦；成人则不动情感，而所受之痛苦亦轻。盖成人之知识，知瓦落之事实之真相，故“哀乐不能人“也。《养生主篇》谓秦失谓哭老聃之死者云：</p>
<p>是遁天倍情，忘其所受，古者谓之遁天之刑。（《庄子》卷二，页</p>
<p>六）</p>
<p>死为生之天然的结果，对此而有悲痛愁苦，是“遁天倍情“也。“遁天“者必受刑，即其悲哀时所受之痛苦是也。若知“得者时也，失者顺也，安时而处顺“，则“哀乐不能人“，不受“遁天之刑“而如悬之解矣。其所以能如此者，则以理化情也。《至乐篇》谓庄子妻死，鼓盆而歌,答惠子问曰：</p>
<p>是其始死也，我独何能无慨然？其始而本无生。非徒无生也，而本无形。非徒无形也，而本无气。杂乎芒芴之间，变而有气；气变而有形;.形变而有生；今又变而之死；是相与为春秋冬夏四时行也。人且偃然寝于巨室，而我嗷嗷然随而哭之，自以为不通乎命，故止也。（《庄子》卷六，页三十二）</p>
<p>庄子始亦不能“无慨然“，此情也。“后察其始“云云，即以理化情也。以理化情，则“哀乐不能人“矣。</p>
<p>自又一方面言之，则死生不但可齐，吾人实亦可至于无死生之地位。《德充符篇》云：</p>
<p>自其异者视之，肝胆楚越也；自其同者视之，万物皆一也。(《庄子》卷二，页三十）</p>
<p>《田子方篇》曰：</p>
<p>草食之兽，不疾易薮；水生之虫，不疾易水，行小变而不失其大常也。……夫天下者，万物之所一也。得其所一而同焉，则四肢百体将为尘垢，而死生终始将为昼夜，而莫之能滑，而况得丧祸福之所介乎？（《庄子》卷七，页三十四）</p>
<p>《大宗师篇》云：</p>
<p>夫藏舟于壑，藏山于泽，谓之固矣。然而夜半有力者负之而走，昧者不知也。藏大小有宜，犹有所遁，若夫藏天下于天下，而不</p>
<p>得所遁，是恒物之大情也。……故圣人将游于物之所不得遁而皆存。善夭善老，善始善终，人犹效之，又况万物之所系而一化之所待乎？（《庄子》卷三，页八至十）</p>
<p>宇宙间之物，无论吾人如何藏之，终有失之之可能。但若以整个的宇宙藏于整个的宇宙之中，则更无地可以失之。故吾人之个体如能与宇宙合一，“得其所一而同焉“，则宇宙无终始，吾亦无终始；宇宙永久，吾亦永久矣。此所谓“游于物之所不得遁而皆存“也。《大宗师篇》曰：</p>
<p>吾犹守而告之，三日而后能外天下。已外天下矣，吾又守之，七曰而后能外物。已外物矣，吾又守之，九日而后能外生。巳外生矣，而后能朝彻。朝彻而后能见独。见独而后能无古今。无古今而后能入于不死不生。杀生者不死，生生者不生。其为物无不将也，无不迎也，无不毁也，无不成也。其名为撄宁。撄宁也者，撄而后成者也。（《庄子》卷三，页十三至十四）</p>
<p>成玄英云：“外，遗忘也。“（《庄子疏》）先忘天下，次忘所用之物，次并己之生而忘之。于此时则所处为另一境界，一切一新，如晨起时所经验者,所谓“朝彻“也。此时惟见有“得其所一而同焉“之一，所谓“见独“也。既同于此一，则“无古今“而“人于不死不生“，即超时间而永存也。由此可知，忘生则得不死；若不忘生，则不能也。所谓“杀生者不死，生生者不生“也。至此境界者，不作一切分别，故“无不将也，无不迎也“。在此情形中所有之经验，即纯粹经验也。</p>
<p>(七）纯粹经验之世界</p>
<p>由上述可知在纯粹经验中，个即可与宇宙合一。所谓纯粹经验</p>
<p>(Pureexperience)即无知识之经验。在有纯粹经验之际，经验者，对于所经验，只觉其是“如此“(詹姆士所谓“that“)，而不知其是“什么“（詹姆士所谓“what“)。詹姆士谓纯粹经验，即是经验之“票面价值“（Facevalue)，即是纯粹所觉，不杂以名言分别（见詹姆士《急进的经验主义》“EssaysinRadicalEmpiricism“三十九页），佛家所谓现量，似即是此。庄学所谓真人所有之经验，即是此种。其所处之世界，亦即此种经验之世</p>
<p>界也。《齐物论篇》云：</p>
<p>古之人其知有所至矣。恶乎至？有以为未始有物者，至矣尽矣，不可以加矣。其次以为有物矣，而未始有封也。其次以为有封矣，而未始有是非也。是非之彰也，道之所以亏也。道之所以亏，爱之所以成。果且有成与亏乎哉？果且无成与亏乎哉？有成与亏，故昭氏之鼓琴也；无成与亏，故昭氏之不鼓琴也。（《庄子》卷一，页三十一）</p>
<p>有经验而不知有物，不知有封（即分别），不知有是非，愈不知则其经验愈纯粹。在经验之中，所经验之物，是具体的；而名之所指，是抽象的。</p>
<p>所以名言所指，实只经验之一部。譬如“人“之名之所指，仅系人类之共同性质。至于每个具体的人之特点个性，皆所不能包括。故一有名言，似有所成而实则有所亏也。郭象注云：</p>
<p>夫声不可胜举也。故吹管操弦，虽有繁手，遗声多矣。而执龠鸣弦者，欲以彰声也。彰声而声遗，不彰声而声全。故有成而亏之者，昭文之鼓琴也。不成而无亏者，昭文之不鼓琴也。（同上）</p>
<p>凡一切名言区别，皆是如此。故吾人宜只要经验之“票面价值“而不须杂以名言区别。《齐物论篇》云：</p>
<p>可乎可，不可乎不可。道行之而成，物谓之而然。恶乎然？然于然。恶乎不然？不然于不然。物固有所然，物固有所可。无物不然，无物不可。故为是举莛与楹，厉与西施，恢诡谲怪，道通为一。其分也，成也，其成也，毁也。凡物无成与毁，复通为一。唯达者知通为一，为是不用而寓诸庸。庸也者，用也。用也者，通也。通也者，得也。适得而几矣。因是已。巳而不知其然谓之道。(《庄子》卷一，页二十九至三十）</p>
<p>凡物可即可，然即然，不必吾有意识的可之或然之也。莛即莛，楹即楹，厉即厉，西施即西施，不必我有.意识的区别之也。有名言区别即有成，有成即有毁。若纯粹经验，则无成与毁也。故达人不用区别，而止于纯粹经验，则庶几矣。其极境虽止而又不知其为止。至此则物虽万殊，而于吾之知识上实巳无区别。至此则真可觉“天地与我并生，而万物与我为一“矣。</p>
<p>《庄子》书中所谓“心斋““坐忘“，盖即指此境界。所谓“心斋“者，《人间世篇》云：</p>
<p>若一志，无听之以耳，而听之以心。无听之以心，而听之以气。耳止于听（本作听止于耳，依俞樾校改），心止于符，气也者，虚而待物者也。惟道集虛。虛者，心斋也。（《庄子》卷二，页十三）</p>
<p>《大宗师篇》曰：</p>
<p>颜回曰：“回益矣。“仲尼曰：“何谓也？“曰：“回忘仁义矣。，’曰：“可矣，犹未也。“他日，复见，曰：“回益矣。“曰：“何谓也？“曰：“回忘礼乐矣。“曰：“可矣，犹未也。“他日，复见，曰：“回益矣。“曰：“何谓也？“曰：“回坐忘矣。“仲尼蹴然曰：“何谓坐忘？“颜回曰：“堕肢体，黜聪明。离形去智，同干大通。此谓坐忘。“（《庄子》卷三，页二十六)</p>
<p>所谓“心斋““坐忘“，皆主除去思虑知识，使心虚而“同于大通“，在此情形中所有之经验，即纯粹经验也。上节所讲“外天下“，“外物“，意亦同此。《天地篇》曰：</p>
<p>性修反德，德至同于初。同乃虛，虛乃大，合喙鸣（郭云：“无心于言而自言者，合于喙鸣“；)。喙鸣合，与天地为合。其合缗缗，若愚若昏。是谓玄德，同乎大顺。（《庄子》卷五，页九）</p>
<p>所谓玄德，亦即真人在纯粹经验中之状况也。所处之境界，即是如此。故曰：</p>
<p>【大宗师篇》中所说真人</p>
<p>古之真人，其寝不梦，其觉无忧，其食不甘，其息深深。……古之真人，不知悦生，不知恶死。其出不欣，其入不距。脩然而往，俯</p>
<p>然而来而已矣。不忘其所始，不求其所终。受而喜之，忘而复之。是之谓不以心捐道，不以人助天。是之谓真人。（《庄子》卷三，页三至四）</p>
<p>真人无思虑知识，“心虚“而“同于大通“，故能有“其寝不梦“等诸德也。上节所讲“无不将也，无不迎也“，意亦同此。</p>
<ul>
<li>〔注〕上文谓庄学于言之外，又言无言；于知之外，又言不知（第九章第四节）；于此可见矣。然庄学所说之无知，乃经过知之阶级，实即知与原始的无知之合也。?此无知经过知之阶级，与原始的无知不同。对于纯粹经验，亦应作此分别。如小儿初生，有经验而无知识。其经验为纯粹经验；此乃原始的纯粹经验也。经过有知识的经验，再得纯粹经验。此再得者，巳比原始的纯粹经验高一级矣。“玄德““若愚““若昏“，非“愚““昏“也，“若“愚“若“昏而巳。不过庄学于此点，似未十分清楚。</li>
</ul>
<p>(八）绝对的逍遥</p>
<p>人至此境界，始可绝对的逍遥矣。盖一切之物，苟顺其性，虽皆可以逍遥，然一切物之活动，皆有所倚赖，即《逍遥游篇》中所谓“待“。《逍遥游篇》曰：</p>
<p>列子御风而行，泠然善也。旬有五日而后返。彼于致福者，未数数然也。此虽免乎行，犹有所待者也。（《庄子》卷一，页八）</p>
<p>列子御风而行，无风则不得行，故其逍遥有待于风。推之世上一般人，或必有富贵而后快，或必有名誉而后快，或必有爱情而后快，是其逍遥有待于富贵、名誉或爱情也。有所待则必得其所待，然后逍遥；故其逍遥亦为其所待所限制，而不能为绝对的。若夫“心斋““坐忘“之人，既已“以死生为一条，可不可为一贯“（《德充符篇》中语），其逍遥即无所待，为无限制的，绝对的。《逍遥游篇》曰：</p>
<p>若夫乘天地之正，御六气之辩，以游无穷者，彼且恶乎待哉？故曰：至人无己；神人无功；圣人无名。（同上）</p>
<p>“乘天地之正，御六气之辩，以游无穷者“，即与宇宙合一者也。其所以能达此境界者，则因其无己，无功,无名，而尤因其无己。如此之人，谓之至人。《齐物论篇》曰：</p>
<p>至人神矣。大泽焚而不能热；河汉冱而不能寒；疾雷破山，飘风振海，而不能惊（郭云：“夫神全形具而体与物冥者，虽涉至变，而未始非我，故荡然无趸介于胸中也“；)。若然者，乘云气（郭云：“寄物而行，非我动也“），骑日月（郭云：“有昼夜而无死生也“），而游乎四海之外（郭云：“夫唯无其知而任天下之自为，故驰万物而不穷也“），死生无变于己（郭云：“与变为体，故死生若一。“），而况利害之端乎（郭云：“况利害于死生，愈不足以介意。“）（《庄子》卷一，页四十）</p>
<p>至人无入而不自得，此逍遥之极致也。</p>
<p>此庄学中之神秘主义也。神秘主义一名词之意义，在第六章中已详。第六章谓如孟子哲学中有神秘主义，其所用以达到神秘主义的境界之方法，为以“强恕““求仁“，以至于“万物皆备于我矣，反身而诚，乐莫大焉“之境界。庄学所用之方法，乃在知识方面取消一切分别，而至于“天地与我并生，而万物与我为一“之境界。此二方法，在中国哲学史中，分流并峙，颇呈奇观。不过庄学之方法，自魏晋而后，即无人再讲。而孟子之方法，则有宋明诸哲学家，为之发挥提倡，此其际遇之不同也(详见拙著《中国哲学中之神秘主义》，见《燕京学报》第一期）。庄学尤可异者，即其神秘主义不需要唯心论的宇宙。此点庄学亦与斯宾诺莎</p>
<p>之哲学合。</p>
<p>(九）庄学与杨朱之比较</p>
<p>观乎此可知“隐者“及杨朱等之拘拘于以隐居避世为“全生葆真“之法之陋也。《山木篇》云：</p>
<p>庄子行于山中，见大木，技叶盛茂，伐木者止其旁而不取也。问其故，曰：“无所可用。“庄子曰：“此木以不材得终其天年。“夫子出于山，舍于故人之家。故人喜，命竖子杀雁而烹之。竖子请曰：“其一能鸣，其一不能鸣，请奚杀？“主人曰：“杀不能鸣者。“明日，弟子问于庄子曰：“昨日山中之木，以不材得终其天年；今主人之雁，以不材死。先生将何处？“庄子笑曰：“周将处乎材与不材之间。似之而非也；故未免乎累。若夫乘道德而浮游，则不然。无誉无訾，一龙一蛇。与时俱化，而无肯专为。一上一下，以和为量。浮游乎万物之祖，物物而不物于物，则胡可得而累邪？此神农、黄帝之法则也。若夫万物之情，人伦之传，则不然。合则离，成则毁，廉则挫，尊则议，有为则亏，贤则谋，不肖则欺，胡可得而必乎哉？悲夫！弟子志之，其唯道德之乡乎！“（《庄子》卷七，页十五至十六）</p>
<p>盖吾人若不能“以死生为一条，以可不可为一贯“，则在人间世，无论如何巧于趋避，终不能完全“免乎累“。所谓“万物之情，人伦之传，合则离，成则毁，廉则挫，尊则议，有为则亏，贤则谋，不肖则欺，胡可得而必乎哉“？无论材与不材，皆不能必其只受福而不受祸也。若至人则“死生无变于己，而况利害之端乎“？不以利害为利害，乃利害所不能伤而真能“免乎累“者也。此“乘道德而浮游“之人所以能“物物而不物于物“也。“物物而不物于物“者，即对于一切皆为主动而不为被动也。</p>
<h6 id="阅读日期-2025年01月13日-2025年01月13日-共-1-天">阅读日期：
2025年01月13日-2025年01月13日 共： 1 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
