<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2704中国哲学史冯友兰008-2025年01月10日-中国哲学史冯友兰</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2704中国哲学史冯友兰008-2025年01月10日-中国哲学史冯友兰</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="第七章战国时之百家之学">第七章战国时之“百家之学“</h4>
<p>就地域言,孟子所处之环境，与孔子大致相同。但就时代言，则自孔子至孟子百余年间，一般时势及人之思想巳大有变动。就人之思想方面言之，在孔子时，除孔子及其所遇之三五消极的“隐者“之流外，尚无其他有势力的学派，与孔子对抗。即在墨子时，亦只有儒、墨二派，互相攻击辩论。及至孟子时，则思想派别，已极复杂。《庄子’天下篇》所谓“百家之学“是也。孟子所谓“圣王不作，诸侯放恣，处士横议“，即其时代之情形也。</p>
<p>当孟子时，齐之稷下，为学术思想之一中心点。《史记》云：</p>
<p>自驺衍与齐之稷下先生，如淳于髡、慎到、环渊、接子、田骈、驺奭之徒，各著书，言治乱之事。……慎到，赵人。田骈，接子，齐人。环渊，楚人。皆学黄老道德之术，因发明序其指意。故慎到著十二论，环渊著上下篇，而田骈、接子，皆有所论焉。……自如淳于髡以下，皆命曰列大夫，为开第康庄之衢，高门大屋，尊宠之。览天下诸侯宾客，言齐能致天下贤士也。（《孟子荀卿列传》，《史记》卷七十四，同“文影殿刊“本，页三至五）</p>
<p>又云：</p>
<p>宣王喜文学游说之士，自如驺衍、淳于髡、田骈、接予、慎到、环渊之徒七十六人，皆赐列第，为上大夫，不治而议论。是以齐稷下学士复盛，且数百千人。（《田完世家》，《史记》卷四十六，页十二至十三）</p>
<p>《史记》谓孟子“游事齐宣王“。《孟子》书中，记孟子与齐宣王问答之词，孟子盖亦曾居稷下，“不治而议论“也。稷下诸先生所著书，今皆佚。孟子所谓“处士横议“之议论，今亦不可全闻。兹就《孟子》、《庄子》、《荀子》、《吕氏春秋》、《史记》等书中所可见者述之。</p>
<p>(一）杨朱及道家之初起</p>
<p>孟子谓其时，“天下之言，不归杨，则归墨“（《滕文公下》，《孟子》卷六，“四部丛刊“本，页十三），孟子心目之大敌为杨、墨；其所自加之责任之最大者，亦为“距杨、墨“（《滕文公下》，《孟子》卷六，页十四）。杨为杨朱，墨为墨翟。墨翟之学，上已述之。杨朱之学，则除孟子大为宣传外，其后言及之者甚少。今《列子》中《杨朱篇》，乃魏晋时人所作。其中所言极端的快乐主义，亦非杨朱所持。杨朱之主张，据孟子云：</p>
<p>杨子取为我，拔一毛而利天下不为也。（《尽心上》，《孟子》卷十三，页十一）</p>
<p>《吕氏春秋》云：</p>
<p>阳生贵己（《不二篇》，《吕氏春秋》卷十七，“四部丛刊“本，页十</p>
<p>八）</p>
<p>《韩非子》云：</p>
<p>今有人于此，义不入危城，不处军旅，不以天下大利，易其胫一毛。世主必从而礼之，贵其智而高其行，以为轻物重生之士也。(《显学篇》，《韩非子》卷十九，“四部丛刊“本，页八）</p>
<p>《淮南子》云：</p>
<p>夫弦歌鼓舞以为乐，盘旋揖让以修礼，厚葬久丧以送死，孔子之所立也，而墨子非之。全生保真，不以物累形，杨子之所立也，而孟子非之。（《氾论训》，刘文典先生《淮南鸿烈集解》卷十三，页十）</p>
<p>《吕氏春秋》所说“阳生贵己“，高诱即引孟子谓杨子之言注之。毕沅云：“李善注《文选?谢灵运述祖德诗》引作杨朱。阳杨古多通用。“是阳生即杨朱也。孟子所说“为我“，即《吕氏春秋》所谓“贵己“之义，亦即《淮南子》所说“全生保真，不以物累形“之义也。此为杨朱学说之主要意思。知此则知《韩非子》所说“轻物重生之士“，亦指杨朱之徒言也。依《韩非子》所说，则杨朱之徒，虽拔其一毛而以天下与之，彼亦不为〔S〕。此所谓“轻物重生“，所谓“不以物累形“也。盖天下虽大，外物也；一毛虽小，亦己之形，己之生，之一部分;故前者可轻，而后者可重也。《淮南子》所说，尤可见孔、墨、杨、孟四人学说发生之次序。盖自孔子至孟子，中间已插入墨、杨二家之学说。在孟子时儒墨杨已成为鼎足三分之势力。</p>
<p>孟子欲上继孔子，故致力于“距杨墨“也。</p>
<ul>
<li>〔注〕顾颉刚先生以为，孟子谓杨朱“利天下不为“，亦应解为“虽利之以天下而不肯为“。（《从〈吕氏春秋〉推测老子成书年代》，《史学年报》第四期）但与下文“墨子兼爱，摩</li>
</ul>
<p>顶放踵利天下为之“同文异解，似不甚妥。利之以天下而欲拔其一毛，杨朱不为；此乃杨朱之学说;拔其一毛可以利天下，而杨朱不为，乃孟子对于杨朱学说之解释；二者不必同。</p>
<p>由上可知，在先秦人书中，未有言杨朱以如现所有《杨朱篇》所说之极端纵欲为理想生活者。如《杨朱篇》所说之学说，战国时似已有之(详下）。但非杨朱之学说耳。不过杨朱之学说，在孟子时既如此之盛，何以以后少人提及之？在表面上观之，似乎杨朱之学，前无源，后无流，仅如昙花一现。于是有疑杨朱即为庄周者。然其说缺乏证据，不能成立。且杨朱之学，亦非无源流可考者。</p>
<p>在孔子时已有一种“避世“之人。此等人有知识学问，但见时乱之难于挽救，遂皆持消极态度，不肯干预世事。孔子云：</p>
<p>贤者避世，其次避地，其次避色，其次避言。……作者七人矣。(《宪问》，《论语》卷七，“四部丛刊“本，页十三）</p>
<p>据《论语》所载，孔子一生颇受此等避世之人之讥评。如：</p>
<p>子路宿于石门，晨门曰：“奚自？“子路曰：“自孔氏。“曰：“是知其不可而为之者与？“（同上）</p>
<p>子击磬于卫，有荷蒉而过孔氏之门者，曰：“有心哉！击磬乎。“既而曰：“鄙载径径乎，莫己知也，斯巳而已矣。深则厉，浅则揭。“(《宪问》，《论语》卷七，“四部丛刊“本，页十三）</p>
<p>楚狂接舆歌而过孔子曰：“凤兮，凤兮，何德之衰。往者不可谏，来者犹可追。已而已而，今之从政者殆而。“（《微子》，《论语》卷九，页十二至十三）</p>
<p>此外桀溺谓子路云:</p>
<p>滔滔者天下皆是也，而谁以易之。且而与其从辟人之士也，岂若从辟世之士哉。（《微子》，《论语》卷九，页十三至十四）</p>
<p>《论语》又云：</p>
<p>子路从而后，遇丈人以杖荷茶。子路问曰：“子见夫子乎？“丈人曰：“四体不勤，五谷不分，孰为夫子？“植其杖而芸。子路拱而立。止子路宿，杀鸡为黍而食之，见其二子焉。明日，子路行，以告。子曰：“隐者也。“使子路反见之，至则行矣。子路曰：“不仕无义，长幼之节，不可废也。君臣之义，如之何其废之。欲洁其身，而乱大伦。君子之仕也，行其义也。道之不行，已知之矣。“（《微子》，《论语》卷九，页十四至十五）?</p>
<p>石门晨门讥孔子为“知其不可而为之者“，其自己即知其不可而不为也。“莫己知也，斯已而已“，以“今之从政者殆而“而不从政。以“滔滔者天下皆是也“，即不欲“易之“。正此等消极的“隐者“，独善其身之人，对世事之意见，亦正即孟子所说“杨氏为我，拔一毛而利天下不为“者也。子路谓荷某丈人“欲洁其身而乱大伦“，孟子谓“杨氏为我，是无君也“。“为我“即只“欲洁其身“，“无君“即“而乱大伦“。此等消极的“隐者“，即杨朱之徒之前驱也。</p>
<p>然在孔子之时，此等消极的“隐者“，亦只消极的独善其身而巳，对于其如此之行为，未闻有一贯的学说，以作其理论的根据也。杨朱似始有一贯的学说，以为此等独善其身之行为之理论的根据。孟子云：“杨朱、墨翟之言盈天下。天下之言，不归杨，则归墨。“（《滕文公下》，《孟子》卷六，页十三）杨、墨之言，即杨、墨所持之理论也。杨墨有理论，孟子亦须有理论与之辩论，所以孟子云：“予岂好辩哉？予不得已也。“</p>
<p>(《滕文公下》，《孟子》卷六，页十一）</p>
<p>然自孟子之后，何以杨朱之“言“，又似消灭？岂孟子之“距“之真巳完全成功乎？盖杨朱之后，老庄之徒兴。老庄皆继杨朱之绪，而其思想中，却又卓然有杨朱所未发者。于是杨朱之名，遂为老庄所掩。所以杨朱之言似消灭而实未消灭也。杨朱之传统的学说，《吕氏春秋》中尚多记述。如《吕氏春秋，重己篇》云：</p>
<p>今吾生之为我有，而利我亦大矣。论其贵贱，爵为天子，不足以比焉。论其轻重，富有天下，不可以易之。论其安危，一曙失之，终身不复得。此三者有道者之所慎也。有慎之而反害之者，不达乎性命之情也。不达乎性命之情，慎之何益？……世之人主贵人，无贤不肖，莫不欲长生久视，而日逆其生，欲之何益？凡生长也，顺之也。使生不顺者，欲也。故圣人必先适欲。（《吕氏春秋》卷一，页七至八）</p>
<p>此即杨朱《轻物重生》之说，重生非纵欲之谓，盖纵欲能伤生。故“肥肉厚酒“为“烂肠之食“，“靡曼皓齿“为“伐性之斧“（《本生篇》,《吕氏春秋》卷一，页六）。以纵欲为重生者，是“慎之而反害之者“也。故圣人重生，“必先适欲“。高诱云：“适犹节也。“《本生篇》云：</p>
<p>是故圣人之于声色滋味也，利于性则取之，害于性则舍之，此全性之道也。（《吕氏春秋》卷一，页五）</p>
<p>又《贵生篇》云：</p>
<p>圣人深虑天下，莫贵于生。夫耳目鼻口，生之役也。耳虽欲声，目虽欲色，鼻欲芬香，口虽欲滋味，害于生则止。在四官者不</p>
<p>欲，利于生者则为。（《吕氏春秋》卷二，页三）</p>
<p>又《情欲篇》云：</p>
<p>天生人而使有贪有欲；欲有情；情有节。圣人修节以止欲，故不过行其情也。故耳之欲五声，目之欲五色，口之欲五味，情也。此三者贵贱愚智贤不肖，欲之若一。虽神农、黄帝，其欲桀、纣同。圣人之所以异者，得其情也。由贵生动，则得其情矣。不由贵生动，则夹其情也。（《吕氏春秋》卷二，页六）</p>
<p>此皆贵生必先节欲之说也。然生之可贵，正以其能享受声色滋味。所以节欲者，欲使生之久存，可以多享受耳。非以享受为不应该，欲为不好也。故云：</p>
<p>耳不乐声，目不乐色，口不甘味，与死无择。古人得道者，生以寿长，声色滋味，能久乐之。奚故？论早定也。论早定则知早嗇，知早嗇则精不灭。（《情欲篇》，《吕氏春秋》卷二，页七）</p>
<p>耳须能乐声，目须能乐色，生方有意义；不然，是非贵生，乃贵死也。然为欲久乐，须于甚早之时，即不太乐，此所谓“早啬“也。《吕氏春秋》又引子华子云：</p>
<p>全生为上，亏生次之，死次之，迫生为下。故所谓尊生者，全生之谓。所谓全生者，六欲皆得其宜也。所谓亏生者，六欲分（高诱注：“半也“）得其宜也。亏生则于其尊之者薄矣。其亏弥甚者也，其尊弥薄。所谓死者，无有所以知，复其未生也。所谓迫生者，六欲莫得其宜也，皆获其所甚恶者，服（屈也）是也，辱是也。辱莫大</p>
<p>于不义。故不义，迫生也，而迫生非独不义也。故曰，迫生不若死。奚以知其然也？耳闻所恶，不若无闻。目见所恶，不若无见。故雷则掩耳，电则掩目，此其比也。凡六欲者，皆知其所甚恶，而必不得免，不若无有所以知。无有所以知者，死之谓也。故迫生不若死。嗜肉者，非腐鼠之谓也。嗜酒者，非败酒之谓也。尊生者，非迫生之谓也。（《贵生篇》，《吕氏春秋》卷二，’页五）</p>
<p>此亦杨朱一派之说。“六欲皆得其所宜“，则为“全生“；六欲皆得其所恶，则为“迫生“，“迫生“尚不如死，盖死不过“无有所以知“而已，而迫生则为“活受罪“，诚不如死也。“六欲皆得其宜“，亦节欲之义；然节欲非即无欲，亦贵生非贵死之义也。（《吕氏春秋》又曰：</p>
<p>韩魏相与’争侵地。?子华子见昭釐侯。昭釐侯有忧色。子华子曰：“今使天下书铭于君之前，书之曰：’左手攫之，则右手废；右手攫之，则左手’废；然而攫之必有天下。’君将攫之乎？亡其不与？“昭釐侯曰：“寡人不攫也。“子华子曰：“甚善。自是观之，两臂重于天下也，身又重于两臂。韩之轻于天下远，今之所争者，其轻于韩又远，君固愁身伤生以忧之，戚不得也。“……中山公子牟谓詹子曰：“身在江海之上，心居乎魏阙之下，奈何？“詹子曰：“重生。重生则轻利。“中山公子牟曰：“虽知之犹不能自胜也。“詹子曰：“不能自胜则纵之。神无恶乎？不能自胜而强不纵者，此之谓重伤。重伤之人，无寿类矣。“（《审为篇》，《吕氏春秋》卷二十一,页七）</p>
<p>子华子与昭釐侯之言即“重生则轻利“之说也。中山公子牟、高诱、司马彪及杨惊皆谓即魏牟，荀子云：</p>
<p>纵情性，安恣雎，禽兽行。不足以合文通治，然而其持之有故，</p>
<p>其言之成理，足以欺惑愚众，是它器魏牟也。（《非十二子篇》，《荀子》卷三，“四部丛刊“本，页十二）</p>
<p>据此则魏牟似持如列子《杨朱篇》所说之极端纵欲主义者。故詹子以“重生则轻利“告之。公子牟谓知之而不能行之。詹子谓不能行则随便可也。盖杨朱一派，虽主节欲，而究以欲之满足为人生意义之所在，贵生非贵死也。</p>
<p>在现在之《老子》中，亦有许多处只持“贵生轻利“之说，如《老子》</p>
<p>云：</p>
<p>贵以身为天下，若可寄天下；爱以身为天下，若可托天下。（十三章，《老子》上篇，武英殿“聚珍版丛书“本，页十一）</p>
<p>又云：</p>
<p>名与身孰亲？身与货孰多？（四十四章，《老子》下篇，页十）</p>
<p>“贵以身为天下“者，即以身为贵于天下，即“不以天下大利，易其胫一毛“，“轻物重生“之义也。</p>
<p>现有之《庄子》中亦有许多处只持“全形葆真，不以物累形“之说。如《人间世》设为栎社树、“不材之木“之言曰：</p>
<p>夫袓梨橘柚果?之属，实熟则剥，剥则辱。大枝折，小枝泄，此以其能苦其生者也。故不终其天年而中道夭，自掊击于世俗者也。物莫不若是。且予求无所可用久矣，几死，乃今得之，为予大用。使予也而有用，且得有此大也邪？（《庄子》卷二，“四部丛刊“本，页二十三）-</p>
<p>《人间世》又云：</p>
<p>支离疏者，颐隐于齐，肩高于顶，会撮指天，五管在上，两髀为胁。挫针治獬，足以煳口；鼓笑播精，足以食十人。上征武士，则支离攘臂而游于其间。上有大役，则支离以有常疾不受功。上与病者粟，则受三钟与十束薪。夫支离其形者，犹足以养其身，终其天年，又况支离其德者乎？（《庄子》卷二，页二十六至二十七）</p>
<p>又云:</p>
<p>孔子适楚。楚狂接舆游其门，曰：“凤兮凤兮，何如德之衰也。来世不可待，往世不可追也。天下有道，圣人成焉。天下无道，圣人生焉。方今之时，仅免刑焉。福轻乎羽，莫之知载。祸重乎地，莫之知避。巳乎已乎，临人以德。殆乎殆乎，画地而趋。迷阳迷阳，无伤.吾行。吾行却曲，无伤吾足。“山木自寇也，膏火自煎也。桂可食，故伐之；漆可用，故割之。人皆知有用之用，而莫知无用之用也。.（《庄子》卷二，页二十七至二十九）</p>
<p>凡此皆“贵己““重生“之义也。</p>
<p>此可见在老庄书中，杨朱绪余之论，依然存在；然此非老庄最高之义也。盖杨朱所说，多吾人不自伤其生之道。然处此世界中，吾人即不自伤其生，而他人他物，常有来伤我者。吾人固须不自伤，亦须应付他人他物之伤我。杨朱在此方面之办法，似只有一避字诀。如“隐者“之“避世“，是其例也。然人事万变无穷，害尽有不能避者。老子之学，乃发现宇宙间事物变化之通则，知之者能应用之，则可希望“没身不殆“。《庄子》之《人世间》，亦研究在人世中，吾人如何可入其中而不受其害。</p>
<p>然此等方法，皆不能保吾人以万全。盖人事万变无穷，其中不可见之因素太多故也。于是老学乃为打穿后壁之言曰：</p>
<p>吾所以有大患者，为吾有身。及吾无身，吾有何患？（十三章，《老子》上篇，页十一）</p>
<p>此真大彻大悟之言。庄学继此而讲“齐死生，同人我“。不以害为害，于是害乃真不能伤。由此言之，则老子之学，盖就杨朱之学更进一层；庄子之学，则更进二层也。</p>
<p>(二）陈仲子</p>
<p>陈仲子，亦当时特立独行之士也。孟子曰：</p>
<p>于齐国之士，吾必以仲子为巨擘焉。……仲子，齐之世家也。兄戴盖禄万钟。以兄之禄为不义之禄，而不食也。以兄之室为不义之室，而不居也。避兄离母，处于於陵。（《滕文公下》，《孟子》卷六，页十五至十六）</p>
<p>荀子曰:</p>
<p>忍情性，綦谿利豉先谦云：“犹言极深离企“），苟以分异人为高。不足以合大众，明大分。然’而其持之有故，其言之成理，足以欺惑愚众，是陈仲史鰌也。（《非十二子篇》，《荀子》卷三，页十</p>
<p>三）’</p>
<p>《战国策》赵威后问齐使者曰：</p>
<p>於陵仲子尚存乎？是其为人也，上不臣于王，下不治其家，中不索交诸侯，此率民而出于无用者，何为至今不杀乎？（《齐策》，《战国策》四，“四部丛刊“本，页六五）i</p>
<p>陈仲子弃富贵而居於陵，“身织屦，妻辟鲈“，以兄之禄及室“为不义“。吾人虽不知其何以以之为不义，要必“持之有故，言之成理，足以欺惑愚众“。且名闻诸侯，为当时统治阶级所深恶，必亦一时名人也。</p>
<p>(三）许行，陈相</p>
<p>许行、陈相为《汉书•艺文志》所谓农家者流。《孟子》曰：</p>
<p>有为神农之言者许行，自楚之滕，踵门而告文公曰：“远方之’人，闻君行仁政，愿受一廛而为氓。“文公与之处，其徒数十人，皆衣褐捆屦织席以为食。陈良之徒陈相，与其弟辛，负耒耜而自宋之滕，曰：“闻君行圣人之政，是亦圣人也。愿为圣人氓。“陈相见许行而大悦，尽弃其学而学焉。陈相见孟子，道许行之言曰：“滕君则诚贤君也。虽然，未闻道也。贤者与民并耕而食，饔飧而治。今也滕</p>
<p>有仓廪府库，则是厉民而以自养也，恶得贤！“……从许子之道，则市价不贰，国中无伪，虽使五尺之童适市，莫之或欺。布帛长短同，则价相若；麻缕丝絮轻重同，则价相若；五谷多寡同，则价相若；屦大小同，则价相若。（《滕文公上》，《孟子》卷五，页八至十五）</p>
<p>《汉书•艺文志》谓农家者流，“无所事圣王，欲使君臣并耕，悖上下之序’’。此派学者对政治社会，均有极新理想制度，虽其言不多传，然据</p>
<p>《孟子》所述，亦可见其大概矣。</p>
<ul>
<li>〔注〕钱穆先生以为许行即墨子之再传弟子许犯，农家出于墨家（见所著《墨子》第三</li>
</ul>
<p>章）。</p>
<p>(四）告子及其他人性论者</p>
<p>孔子曰：“性相近也，习相远也。“孟子“道性善“。于是人性与道德之关系，成为当时一问题。当时与孟子辩论此问题，而与孟子持不同意见者，以告子为最显。《孟子》云：</p>
<p>告子曰：“性犹杞柳也，义犹杯棬也，以人性为仁义，犹以杞柳为杯棬。“（《告子上》，《孟子》卷十一，页一）</p>
<p>告子曰：“性犹湍水也，决诸东方则东流，决诸西方则西流。人性之无分于善不善也，犹水之无分于东西也。“（《告子上》，《孟子》卷十一，页一至二）</p>
<p>告子曰：“生之谓性。“（《告子上》，《孟子》卷十一，页二）</p>
<p>告子曰：“食，色，性也。仁内也，非外也；义外也，非内也。……彼长而我长之，非有长于我也。犹彼白而我白之，从其白于外也，故谓之外也。……吾弟则爱之，秦人之弟则不爱也，是以我为悦者也；故谓之内。长楚人之长，亦长吾之长，是以长为悦者也；故谓之外也。“(《告子上》，《孟子》卷十一，页三）</p>
<p>孟季子问公都子曰：“何以谓义内也？“曰：“行吾敬，故谓之内也。““乡人长于伯兄一岁，则谁敬？“曰：“敬兄。““酌则谁先？“曰：“先酌乡人。““所敬在此，所长在彼。果在外，非由内也。“（《告子上》，《孟子》卷十一，页四）</p>
<p>告子曰：“性无善无不善也。“（《告子上》，《孟子》卷十一，页五）</p>
<p>告子以为性只是人生来如此之性质，所谓“生之谓性“也。此性乃天然之产品，犹水与杞柳然，无所谓善，亦无所谓不善，所谓“性无善无不善也“。其后来之善恶，乃教育习惯之结果。犹杞柳可制为杯棬，亦可制</p>
<p>为别物；水“决诸东方则东流，决诸西方则西流“也。仁内义外者，告子以为如爱人乃我爱人，故爱在我不在彼，为主观的，为内；如长人乃因其年长而长之，如以物为白，乃因其色白而白之，年长在彼而不在我，故为客观的，为外。告子此说盖误将人年长之长，与我从而长之长相混。人年长之长固为其人所有之性质，在其人而不在我；但我从而长之之长，则固仍在我也。故孟子曰：“且谓长者义乎？长之者义乎？“（《告子上》，《孟子》卷十一，页三）言义不在“长者“，在“长之者“也。且“长之“含有尊敬之之意，与物白而我白之又不同。故公都子曰“行吾敬，故谓之内也“，是矣。再则“仁内“之说，亦与“以人性为仁义，犹以杞柳为杯棬“之说有冲突。吾人所知告子之学说，不过东鳞西爪，不知其于此等处另有解释否。又《孟子》言：“告子先我不动心。……告子曰：‘不得于言，勿求于心；不得于心，勿求于气。’“（《公孙丑上》，《孟子》卷三，页四至五）孟子就此点指出告子之不动心与其自己之不动心不同。大约告子之不动心，乃强制之使不动。而孟子之不动心，乃涵养之结果，“集义所生“，自然不动。告子主义外，故不能明孟子所谓“集义所生“之义。故孟子曰：“我故曰：告子未尝知义，以其外之也。“（《公孙丑上》，《孟子》卷三，页七）</p>
<p>《孟子》又云：</p>
<p>或曰：“性可以为善，可以为不善。是故文武兴则民好善，幽厉兴则民好暴。“或曰：“有性善有性不善。是故以尧为君而有象，以瞽瞍为父而有舜。以纣为兄之子且以为君而有微子启、王子比干。“(《告子上》，《孟子》卷十一，页五）</p>
<p>此二或说,《孟子》中公都子与告子之“性无善无不善“说并举，盖当时有此三种性说也。王充《论衡》谓：“周人世硕以为人性有善有恶，举人之善性养而致之则善长；恶性养而致之则恶长。……故世子作《养性书》</p>
<p>一篇。宓子贱，漆雕开，公孙尼子之徒，亦论情性，与世子相出入。“（《本性篇》）此第一或说，不知果即世硕之说否？至第二或说则以为人生而或善或恶，固定不移，亦不知是否即宓子贱等之说也？</p>
<ul>
<li>〔注〕此第一或说，事实上与孟子之说似无异；伹就逻辑上言则不同。因孟子可不以普通所谓人性中之与禽兽同之部分，即所谓小体者，亦即可以为恶者，为人性也。</li>
</ul>
<p>(五）尹文，宋径</p>
<p>《庄子•天下篇》曰：</p>
<p>不累于俗，不饰于物；不苟于人，不忮于众。愿天下之安宁，以活民命；人我之养，毕足而止；以此白心。古之道术有在于是者，宋径、尹文，闻其风而悦之，作为华山之冠以自表，接万物以别宥为始，语心之容，命之曰心之行，以径合海，以调海内。请欲置之以为’主，“见侮不辱“，救民之斗。“禁攻寝兵“，救世之战。以此周行天下，上说下教；虽天下不取，强聒而不舍者也。故曰：“上下见厌而强见也。“虽然，其为人太多，其自为太少，曰：“请欲固置；五升之饭足矣。先生恐不得饱，弟子虽饥，不忘天下。“日夜不休，曰：“我必</p>
<p>得活哉。“图傲乎救世之士哉！曰：“君子不为苛察，不以身假物“，以为无益于天下者，明之不如已也。以“禁攻寝兵“为外，以“情欲寡浅“为内，其小大精粗，其行适至是而止。（《庄子》卷十，页三十至三十一）</p>
<p>《孟子》曰：</p>
<p>宋柱将之楚，孟子遇于石丘，曰：“先生将何之？“曰：“吾闻秦楚构兵，我将见楚王说而罢之。楚王不悦，我将见秦王说而罢之。二</p>
<p>王我将有所遇焉。“曰：“轲也请无问其详，愿闻其指。说之将何如？“曰：“我将言其不利也。“（《告子下》，《孟子》卷十二，页四至五）</p>
<p>庄子曰：</p>
<p>故夫知效一官，行比一乡，德合一君，而征一国者，其自视也亦若此矣。而宋荣子犹然笑之。且举世誉之而不加劝，举世非之而不加沮，定乎内外之分，辨乎荣辱之境，斯已矣。彼其于世，未数数然也；虽然，犹有未树也。（《逍遥游》，《庄子》卷一，页七至八）</p>
<p>荀子曰：</p>
<p>宋子有见于少，无见于多。（《天论篇》，《苟子》卷十一，页二十</p>
<p>五）又曰：</p>
<p>子宋子曰：“明见侮之不辱，使人不斗。人皆以见侮为辱，故斗也。知见侮之为不辱，则不斗也。“（《正论篇》，《荀子》卷十二，页十八）</p>
<p>又曰：</p>
<p>子宋子曰：“人之情欲寡而皆以己之情欲为多，是过也。“故率其群徒，辨其谈说，明其譬称，将使人知情欲之寡也。“（《正论篇》，：《荀子》卷十二，页二十二）</p>
<p>宋子蔽于欲而不知得。（《解蔽篇》，《荀子》卷十五，页五）韩非子曰：</p>
<p>漆雕之议，不色挠，不目逃，行曲则违于臧获，行直则怒于诸侯，世主以为廉而礼之。宋荣子之议，设不斗争，取不随仇，不羞囹圄，见侮不辱，世主以为宽而礼之。夫是漆雕之廉，将非宋荣之恕也。是宋荣之宽，将非漆雕之暴也。（《显学》,《韩非子》卷十九，页八）</p>
<p>刘向曰：</p>
<p>(尹文子）与宋饼倶游稷下。（《汉书’艺文志》“《尹文子》一篇“颜师古注引，《汉书》卷三十，页二十四）</p>
<p>宋硏、宋径、宋荣乃一人(说见唐钺先生《尹文和〈尹文子〉》）。现在吾人对于尹文、宋径之知识，略尽于此。</p>
<p>《荀子?非十二子篇》以宋妍与墨翟为一派。盖宋径主张“禁攻寝兵“，“其为人太多，其自为太少“。学说行事，均有与墨家同处。然《天下篇》谓其“以禁攻寝兵为外，以情欲寡浅为内“，是“禁攻寝兵“乃尹文、宋硏一派之学之一方面；其他“情欲寡浅“之一方面，则墨学所未讲也。尹文、宋径此一方面之学，似受杨学之影响。由此言之，则尹文、宋径实合杨墨为一(此点顾颉刚先生说，见所著《从〈吕氏春秋〉推测老子之成书年代》）。而又各与之以心理学的根据（此点钱穆先生说，见所著《墨子》。惟钱先生仅言宋径与墨学以心理学的根据）也。</p>
<p>就《庄子,天下篇》,及上所引他书，所说观之，则尹文、宋径之学说，</p>
<p>有六要点：</p>
<p>(一）“接万物以别宥为始“；</p>
<p>(二）“语心之容,命之曰心之行“；</p>
<p>(三）“情欲寡“；</p>
<p>(四）“见侮不辱，救民之斗“；</p>
<p>(五）“禁攻寝兵，救世之战“；</p>
<p>(六）“愿天下之安宁，以活民命;人我之养，毕足而止“。’第六点为尹文、宋径“周行天下，上说下教“之究竟目的。其中“愿</p>
<p>天下之安宁，以活民命“，乃其所取于墨学者；“人我之养，毕足而止“，则其所取于杨学者也。天下所以不安宁者，乃因有“民之斗“与“世之战“。斗者个人与个人间之武力冲突；战者乃国与国间之武力冲突也。为“救世之战“，故“禁攻寝兵“。此完全墨家之主张；尹文、宋径继续推行。且据《孟子》所说,宋径将见秦楚之王，说令罢兵。其所持理由，为战之“不利“，是亦墨家之说也。</p>
<p>为“救民之斗“，尹文、宋径倡“见侮不辱“之说。“见侮不辱“，是尹文、宋径一派之重要标语。所以《庄子》，《荀子》，《韩非子》，《吕氏春秋》，皆沿用此四字。荀子《正论篇》驳见侮不辱,使人不斗之说，以为人见侮而斗，乃由于恶见侮，不必由于以见侮为辱。所以虽信见侮非辱，但因不喜见侮，所以仍斗。此驳甚有力；但宋子“见侮不辱“之言，并非全无理由。因“恶“或只是个人心中不喜，但“辱“则有关所谓面子问题。许多人不是因为实际所受之不快而与人争斗，而是因为要保全面子去争气，所以宣传“见侮不辱“，总可算是救民之斗手段之一种。且尹文、宋径所说“心之容“之义，似亦可为荀子此驳之答复。</p>
<p>尹文、宋径又“语心之容，命之曰心之行“。荀子谓宋径“诎容为己“，“容“即“诎容“之意。尹文、宋径以为争强好胜，非人心之自然趋向；诎屈宽容方是。故曰：“语心之容，命之曰心之行。““心之行“，即心之自然的趋向也。《韩非子》所谓“宋荣之恕“，“宋荣之宽“，亦即指此</p>
<p>(此点钱穆先生说，见所著《墨子》）。人若能知此，则自不恶见辱，而人与人不斗，国与国不战。此尹文、宋径所予墨学此方面之心理学的根据</p>
<p>也。</p>
<p>《荀子，正论篇》：“情欲为多“，“情欲之寡“。依下文应作“情为欲多“，“情之欲寡“。“欲“在此为动词。“情欲寡浅“，意谓人类本性要少不要多。盖人虽“目欲綦色，耳欲綦声，口欲綦味……“但一人在一时内，所能实在享用者，极为有限，所谓“鹩鹩巢于深林，不过一枝;偃鼠饮河，不过满腹“。再则“五色令人目盲，五音令人耳聋，五味令人口爽……“享用太多，无益反损。如人知此理，大约即情不欲多矣。尹文、宋径谓人情本欲寡，固不合事实，其本意盖欲使各人之享用皆适可而止，不求赢余，所谓“人我之养，毕足而止“也。杨学教人节欲，此则谓人情本欲寡，人若能知此，则人自能节欲。此尹文、宋径所予杨学之心理学的根据也。</p>
<p>“接万物以别宥为始“；“别宥“者，《吕氏春秋’去宥篇》云：</p>
<p>人有与人邻者，有枯梧树，其邻之父言梧树之不善也，其人遽伐之。邻父因请而以为薪。其人不悦曰：“邻者若此其险也，岂可</p>
<p>为之邻哉！“此有所宥也。夫请以为薪与弗请，此不可以疑枯树之善与不善也。齐人有欲得金者，清旦被衣冠往鬻金者之所，见人操金，攫而夺之。吏搏而束缚之，问曰：“人皆在焉，子攫人之金，何故？“对吏曰：“殊不见人，徒见金耳。“此真大有所宥也。’夫人有所宥者，固以昼为昏，以白为黑，以尧为桀；宥之所败亦大矣。亡国之主，其皆甚有所宥邪？故凡人必别宥然后知。别宥则能全其天矣。(《吕氏春秋》卷十六，页十八）</p>
<p>“此有所宥也“，毕沅疑“宥“与囿同，谓有所拘碍而识不广也。以下文观之，犹言“蔽“耳。此所谓“囿“，即《庄子，秋水篇》所谓“拘于虚“，“笃于</p>
<p>时“，“束于教“之类。《去宥篇》所谓“凡人必别宥然后知“，意谓凡人必能看透自己由地域、时代、政教、风俗以及其他来源所养成之偏见，方能知事物之真相。盖尹文、宋径之意，以为人之见侮为辱，以情为欲多，皆风俗习惯使然，非人之性本如此也。人之所以如此，皆由于有所宥。假如能识别此等囿，即知见侮本无可辱，情本不欲多。人皆知此，则自无竞争战斗，即“天下“可“安宁“，“民命“可“活“，而“人我之养“，亦可“毕足而止“矣。此所以“接万物以别宥为始“也（此点唐钺先生说，见所著《尹文及〈尹文子〉》一文。原文见《清华学报》第四卷第一期。现有之《尹文子》，乃后人假托，说详唐先生文中）。</p>
<p>(六）彭蒙，田軿，慎到</p>
<p>《庄子’天下篇》曰：</p>
<p>公而不党（本作当，依《释文》改），易而无私。决然无主，趣物而不两。不顾于虑，不谋于知。于物无择，与之俱往。古之道术有在于是者，彭.蒙、田骈、慎到，闻其风而悦之。齐万物以为首，曰：“天能覆之而不能载之，地能载之而不能覆之，大道能包之而不能辨之。“知万物皆有所可，有所不可。故曰：“选则不遍，教则不至，道则无遗者矣。“是故慎到弃知去己，而缘不得巳，泠汰于物，以为道理。曰：“知不知。“将薄知而后邻伤之者也。误髁无任，而笑天下之尚贤也。纵脱无行，而非天下之大圣。推拍铳断，与物宛转。舍是与非，苟可以免。不师知虑，不知前后，魏然而巳矣。推而后行，曳而后往，若飘风之还，若落羽之旋，若磨石之隧。全而无非，动静无过，未尝有罪。是何故？夫无知之物，无建己之患，无用知之累，动静不离于理，是以终身无誉。故曰：“至于若无知之物而已，无用贤圣，夫块不失道。“豪杰相与笑之曰：“慎到之道，非生人之行而致死人之理，适得怪焉。“田骈亦然，学于彭蒙，得不教焉。</p>
<p>彭蒙之师曰：“古之道人，至于莫之是莫之非而已矣。“其风亵然，恶可而言？常反人，不见观，而不免于钪断。其所谓道非道，而所言之韪，不免于非。彭蒙、田骈、慎到不知道，虽然，概乎皆尝有闻者也。（《庄子》卷十，页三十二至三十四）</p>
<p>荀子曰：</p>
<p>尚法而无法，下修而好作。上则取听于上，下则取从于俗，终日言成文典，及钏察之，则倜然无所归宿，不可以经国定分。然而其持之有故，其言之成理，足以欺惑愚众，是慎到、田骈也。（《非十二子篇》，《荀子》卷三，页十三至十四）</p>
<p>又曰：</p>
<p>.慎子有见于后，无见于先。（《天论篇》，《荀子》卷十一，页二十四）</p>
<p>《吕氏春秋》曰：</p>
<p>田骈以道术说齐王。王应之曰：“寡人所有者，齐国也。道术难以除患（《吕氏春秋》无此句，据《淮南子》补）。愿闻齐国之政。“田骈对曰：“臣之言无政而可以得政，譬若林木无材而可以得材。……骈犹浅言之也。博言之，岂独齐国之政哉？变化应来而皆有章，因性任物而莫不当。彭祖以寿，三代以昌。五帝以昭，神农以鸿。“（《执一篇》，《吕氏春秋》卷十七，页十九）</p>
<p>客有见田骈者，被服中法，进退中度，趋翔闲雅，辞令逊敏。田子听之毕而辞之。客出，田骈送之以目。弟子谓田骈曰：“客，士与？“田骈曰：“殆乎非士也。今者客所弇敛，士所术施也。士所弇敛，客所术施也。客殆乎非士也。“故火烛一隅，则室偏无光。骨节早成，空窍哭历，身必不长。众无谋方，乞谨视见，多故不良。志必不公，不能立功。好得恶予，国虽大不能为王，祸灾日至。故君子之容，纯乎其若钟山之玉；桔乎其若陵上之木；淳淳乎慎谨畏化，而不肯自足；乾乾乎取舍不悦，而心甚素朴。（《士容篇》，《吕氏春秋》卷二十六，页二）</p>
<p>所谓《慎子》逸文曰：</p>
<p>鸟飞于空，鱼游于渊，非术也。故为鸟为鱼者，亦不自知其能飞能游。苟知之，立心以为之，则必坠必溺。犹人之足驰手捉，耳听目视，当其驰捉听视之际，应机自至，又不待思而施之也。苟须思之而后可施之，则疲矣。是以任自然者久，得其常者济。（《慎子》，“守山阁丛书“本，页十三）</p>
<p>就《天下篇》所说观之，彭蒙等之学说有五要点：</p>
<p>(一）“齐万物以为首“；</p>
<p>(二）“公而不党，易而无私，决然无主“；</p>
<p>(三）“弃知去己，而缘不得已“；</p>
<p>(四）“无用贤圣“；</p>
<p>(五）“块不失道“。</p>
<p>“齐万物以为首“者，以齐万物为其学说中之第一义也。“万物皆有所可，有所不可“。故物虽万殊，就此方面言之，则固无不齐也。就“大</p>
<p>道“之观点，以观万物，则见平等齐一，无所谓贵贱好坏之分。所谓“大道能包之而不能辨之“也。“辨“者，即对事物加以种种区别也。若对事物加以区别，而有所选择取舍于其间，则必顾此失彼，得一端而遗全体。所谓“选则不遍，教则不至“。盖有所选，则必有所不选；有所教,则必有所不教。《庄子?齐物论》所谓“有成与亏，故昭氏之鼓琴也；无成与亏，故昭氏之不鼓琴也“（《庄子》卷一，页三十一），即此意也。“大道“既视万物为平等齐一，“包“之而不“辨“之;故曰“道则无遗者矣“。</p>
<p>以此道理应用于人生，则吾人之处理事物也，因其自然，任其自尔而已。吾人之自处也，“弃知去己，而缘不得已“而已。盖各事物既一律平等，无所谓贵贱好坏之区别，则吾人对之，当然无所用其选择。所谓“于物无择“也。既“于物无择“，则“与之俱往而巳“。《≈≈大宗师》所谓“浸假而化予之左臂以为鸡，予因以求时夜。浸假而化予之右臂以为弹，予因以求鸮炙。浸假而化予之尻以为轮，以神为马，予因而乘之，岂更驾哉？“（《庄子》卷三，页十六）即“于物无择，与之倶往“之意也。此亦即所谓“公而不党，易而无私，决然无主“也。亦即所谓“因性任物而莫不当“也。亦即所谓“任自然者久“也。.</p>
<p>欲达此境界，则必“弃知去己，而缘不得已“。盖知识专对事物作区别，“弃知“则不对事物作区别而“于物无择“矣。“己“执一事物为“己“，则不能“决然无主“，“去己“则能随顺万物，而“与物倶往矣“。无知无己，“泠汰（郭象云：“犹听放也。“）于物，以为道理“，即所谓“缘不得已“也。</p>
<p>“知不知，将薄知而后邻伤之也“。“邻“宜读为“怜“。（顾实《〈庄子-天下篇〉讲疏》)吾人须知“不知“，即至于无知之境界。盖有知之人，局促于有分别之域，《庄子?齐物论》所谓“君乎，牧乎，固哉！“（《庄子》卷一，页四十四）固实可薄而亦复可怜伤也。然而此等有知识之人，正世俗所谓圣贤也。世俗以为人之知识愈大，则其为圣贤也亦愈大。若“知不知“则“误髁无任，而笑天下之尚贤“，“纵脱无行，而非天下之大圣“</p>
<p>矣。</p>
<p>能至此境界，则“无建己之患，无用知之累“，而成一“无知之物“矣。“无知之物“之行动，“不师知虑，不知前后，魏然而已矣。推而后行，曳而后往,若飘风之还，若落羽之旋，若磨石之隧“。完全“缘不得已“而“与物俱往“。真正无知之物之行动，亦不过如此。故曰“块不失道“。“块“者，真正无知之物也。</p>
<p>彭蒙等之学说如此。自一方面观之,此学说与老庄，尤与《庄子，齐物论》之旨，颇多相同之点。然其不同之处，即在“块不失道“之一点。老子言“知其雄，守其雌……知其白，守其黑……知其荣，守其辱“(二十八章，《老子》上篇，页二十九至三十）。《庄子’齐物论》之宗旨，在于“得其环中，以应无穷“（《庄子》卷一，页二十八）；在于“和之以是非，而休乎天钧“(《庄子》卷一，页三十一）；在于“忘年忘义，振于无竟，故寓诸无竟“（《庄子》卷一，页四十六）。比诸言之意义,下文讲老子、庄子章中详说。今但谓老子、庄子虽亦“薄知而怜伤之“，虽亦讲“知不知“；但老、庄却以为“不知“之境界，非即如真正“无知之物“之无知。《老子》屡言婴儿，婴儿虽无智识的知识（IntellectualKnowledge)，然固非如真正“无知之物“也。“守其雌“而“知其雄“，“守其黑“而“知其白“，固非完全无知也。《庄子?齐物论》所言纯粹经验之世界中（详下），虽无智识的知识，然固有经验。有经验者，亦非真正无知之物也。庄子言“忘年忘义“，“忘“字最可注意。忘者，非无有也，特忘之而已。此老、庄之理想人格之所以异于“块“也。《天下篇》批评慎到，谓其道“非生人之行，而至死人之理，适得怪焉“。使人如真正“无知之物“，即使人“至死人之理“也。《天下篇》对于老、庄二派，皆极赞扬，而于慎到特提出此点，可见慎到与老、庄之不同在此矣。依老、庄之观点，彭蒙等“所谓道非道，而所言之韪不免于非，彭蒙、田骈、慎到，不知道“。然彭蒙等之学说，固与老、庄之学多相同处。故《天下篇》谓彭蒙等，“虽然，概乎皆尝有闻者也“〔ft〕。由今观之,老、庄之学，盖即彭蒙等学说之又更进一步者。</p>
<ul>
<li>〔注〕有广义之知识，有狭义之知识。广义之知识，与经验同其广泛；狭义之知识，则专指知识的知识。如知识论中所讲之知识，广义的知识也；如逻辑中所说之知识,狭义的知识也。老、庄所说无知，乃无狭义的知识；慎到等所说无知，乃无广义的知识，故使人“至死人之理“也。“概乎皆尝有闻“，即一甚推崇之辞。《天下篇》对墨子许为才士，对尹文、宋径许为救世之士，皆不许其为“有闻“。</li>
</ul>
<p>彭蒙等之学，注意于全生免祸之方法。如云：“舍是与非，苟可以免“；“动静无过，未尝有罪“；“动静不离于理，是以终身无誉“。是其学亦出于杨朱也。然其所说，多注意于如何可免世之害我，是即杨朱学说更进一步者。</p>
<p>慎到之书，原本今不得见。《汉书?艺文志》列之于法家，谓“申、韩多称之“。《荀子?非十二子篇》谓慎到、田骈“上则取听于上，下则取从于俗“。当即“与物宛转“之义。又谓其“尚法而无法“，又谓其“蔽于法而不知贤“（《解蔽篇》，《荀子》卷十五，页五），则慎到实有“尚法“之说。《韩非子，难势篇》亦引有慎子言“势“之文。但其“齐物“之说，与其“尚法“之说，其间逻辑的关系如何，“文献不足“，不必强为牵强附会。今但以《天下篇》所说为主;他书所说，与《天下篇》所说相近者亦录之。至于慎子论“势“之言,俟下第十三章中附述之。</p>
<p>(七）驺衍及其他阴阳五行家言</p>
<p>上文(第三章)谓古代所谓术数中之“天文“、“历谱“、“五行“，皆注意于所谓“天人之际“，以为天道人事互相影响。及乎战国，人更将此等宗教的思想，加以推衍，并将其理论化，使成为一一贯的宇宙观。并骋其想像之力，对于天然界及人事界，作种种推测。此等人即汉人所称为阴阳家者。此派在战崔末年之首领为驺衍。《史记》曰：</p>
<p>齐有三驺子，其前驺忌，以鼓琴干威王，因及国政，封为成侯，而受相印，先孟子。其次驺衍，后孟子。驺衍睹有国者益淫侈，不</p>
<p>能尚德，若大雅整之于身，施及黎庶矣。乃深观阴阳消息，而作怪迂之变，《终始》《大圣》之篇，十余万言。其语闳大不经，必先验小物，推而大之，至于无垠。先序今以上至黄帝，学者所共术，大并世盛衰，因载其机祥度制，推而远之，至天地未生，窈冥不可考而原也。先列中国名山，大川，通谷，禽兽，水土所殖，物类所珍，因面推之及海外，人之所不能睹。称引天地剖判以来，五德转移，治各有宜，而符应若兹。以为儒者所谓中国者，于天下乃八十一分居其一分耳。中国名曰赤县神州，赤县神州内，自有九州，禹之序九州是也，不得为.州数。中国外如赤县神州者九，乃所谓九州也。于是有禆海环之，人民禽兽莫能相通者；如一区中者，乃为一州。如此者九，乃有大瀛海环其外，天地之际焉。其术皆此乘也。然要其归，必止乎仁义节俭，君臣上下六亲之施，始也滥耳。王公大人，初见其术，惧然顾化，其后不能行之。是以驺子重于齐。适梁，惠王郊迎，执宾主之礼。适赵，平原君侧行撒席。如燕，昭王拥彗先驱，请列弟子之座而受业。筑碣石宫，身亲往师之，作《主运》。其游诸侯见尊礼如此。……驺奭者，齐诸驺子，亦颇采驺衍之术以纪文。……驺衍之术，迂大而闳辩。奭也文具难施。……故齐人颂曰：“谈天衍，雕龙奭。“（《孟子•荀卿列传》，《史记》卷七十四，页二至五）</p>
<p>所谓“五德转移，治各有宜“者，《吕氏春秋》曰：</p>
<p>凡帝王之将兴也，天必先见祥乎下民。黄帝之时，天先见大縯大蝼。黄帝曰：“土气胜。“土气胜，故其色尚黄，其事则土。及禹之时，天先见草木秋冬不杀。禹曰：“木气胜“。木气胜，故其色尚青，其事则木。及汤之时，天先见金刃生于水。汤曰：“金气胜。“金气胜，故其色尚白，其事则金。及文王之时，天先见火，赤乌衔丹书集</p>
<p>于周社。文王曰：“火气胜“。火气胜，故其色尚赤，其事则火。代火者必将水；天且先见水气胜。水气胜，故其色尚黑，其事则水。水气至而不知，数备，将徙于土。（《有始览•应同》，“四部丛刊“本，卷十三，页四）</p>
<p>《吕氏春秋》此文,虽未谓系驺衍之说，然李善引《七略》云：“邹子终始五德，从所不胜，木德继之，金德次之，火德次之,水德次之。“（《文选》左思《魏都赋》注引）李善又引《邹子》云：“五德从所不胜，虞土，夏木，殷金，周火。“（《文选》沈休文《故安陆昭王碑文》注引）与《吕氏春秋》所说相合，故可知其即为驺衍之说也。此说以五行为五种天然的势力，即所谓五德也。每种势力，皆有盛衰之时。在其盛而当运之时，天道人事，皆受其支配。及其运尽而衰，则能胜而克之者，继之盛而当运。木能胜土，金能胜木，火能胜金，水能胜火，土能胜水。如是循环，无有止息。所谓“自天地剖判以来，五德转移，治各有宜“也。吾人历史上之事变，亦皆此诸天然的势力之表现，每一朝代，皆代表一“德“,其服色制度，皆受此“德“之支配焉。依此观点，则所谓天道人事，打成一片，历史乃一“神圣的喜剧“（DivineComedy)；汉人之历史哲学，皆根据此观点也。</p>
<ul>
<li>〔注〕如秦始皇以秦得水德，于是“改年始朝贺皆自十月朔。衣服旄旌节旗皆上黑。数以六为纪。符法皆冠六寸，而舆六尺，六尺为步。乘六马。更名河曰德水，以为水德之始。刚毅戾深，事皆决于法。刻削毋仁恩和义，然后合五德之数“。（《秦始皇本纪》，《史记》卷六，页十一至十二)其一例也。</li>
</ul>
<p>驺衍对于历史之意见如此，对于地理之意见，则有大九州之说，皆极想像之能事，宜“其游诸侯见尊礼“也。</p>
<p>《尚书》中之《洪范》，《吕氏春秋》及《礼记》中之《月令》，不知为何人所作，要之皆战国时阴阳五行家之言也。《洪范》托为箕子之言曰：</p>
<p>我闻在昔，鲧陧洪水，汨陈其五行，帝乃震怒，不畀洪范九畴，彝伦攸敦。鲧则殛死，禹乃嗣兴，天乃锡禹洪范九畴，彝伦攸叙。初一曰五行。次二曰敬用五事。次三曰农用八政。次四曰协用五纪。次五曰建用皇极。次六曰乂用三德。次七曰明用稽疑。次八曰念用庶征。次九曰向用五福，威用六极。（《尚书》卷七，“四部丛刊“本，页一至二）</p>
<p>五行者，《洪范》曰：</p>
<p>一曰水，二曰火，三曰’木，四曰金，五曰土。水曰润下，火曰炎上，木曰曲直，金曰从革，土爰稼穑。润下作咸，炎上作苦，曲直作酸，从革作辛，稼穑作甘。（《尚书》卷七，页二）</p>
<p>五事者，《洪范》曰：</p>
<p>一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作乂，明作晳，聪作谋，睿作圣。(《尚书》卷七，页二）</p>
<p>庶征者，《洪范》曰：</p>
<p>曰雨，曰旸，曰燠，曰寒，曰风，曰时。五者来备，各以其叙，庶草蕃庑。一极备凶，一极无凶。曰休征：曰肃时雨若，曰乂时旸若，曰晳时燠若，曰谋时寒若，曰圣时风若。曰咎征：曰狂恒雨若，曰僭恒旸若，曰豫恒燠若，曰急恒寒若，曰蒙恒风若。（《尚书》卷七，页五至六）</p>
<p>人君之举动措施，如有不合，则能影响及天时，此历史所以为“神圣的喜剧“也。</p>
<ul>
<li>〔注;1《洪范》为战国时作品，说详刘节先生之《洪范疏证》；原文见《东方杂志》第二十</li>
</ul>
<p>五卷第二号。</p>
<p>《月令》亦不知何人所作;依《月令》之说,所谓“五德“，在一年之四时中，各有其“盛“时，如春时“盛德在木“，夏时“盛德在火“，秋时“盛德在金“，冬时“盛德在水“。天子每月所居皆有定处，所衣皆有定色，所食皆有定味，所行政事皆有一定，所谓“月令“也。如每月所行之令有误，则影响天时而使之起非常的变化。如：</p>
<p>孟春行夏令，则雨水不时，草木早落，国时有恐。行秋令，则民大疫，袭风暴雨总至，藜莠蓬蒿并兴。行冬令，则水潦为败，雪霜大挚，首种不入。（《月令》，《礼记》卷五，“四部丛刊“本，页三至四）</p>
<p>此亦谓人君之举动措施不合，则能影响及天时。但《洪范》中言有上帝之存在，帝并能“震怒“，以施赏。《月令》中言每月皆有“其帝““其神“。如“孟春之月“，“其帝太皡，其神句芒“。受人事影响之天时变动，其为天道机械的受感后机械地发生之反动欤？抑因人君之举动措施不当，“帝乃震怒“，故向之作一种示威举动欤？依前之说，则为一种机械论的宇宙观;依后之说，则为一种目的论的宇宙观。阴阳五行家盖未觉此二观点之不相容，似常依违于二者之间。故吾人观其言论，常觉其时如此时如彼也。</p>
<ul>
<li>〔注〕《月令》未言土德盛在何时；盖一年只有四季，故五德之中，必有一无可配者。《淮:南子•时则训》以“季夏之月’’为“盛德在土“；此后来阴阳家补充之说也。</li>
</ul>
<p>《管子’四时篇》曰：</p>
<p>是故阴阳者，天地之大理也。四时者，阴阳之大经也。刑德者，四时之合也。刑德合于时则生福，诡则生祸。然则春夏秋冬将何行？东方曰星，其时曰春，其气曰风。风生木与骨。其德喜臝，而发出节时。其事号令，修除神位，谨祷弊梗，宗正阳，治隄防，耕耘树艺，正津梁，修沟渎，瓷屋行水，解怨赦罪，通四方。然则柔风甘雨乃至，百姓乃寿，百虫乃蕃，此谓星德。……南方曰日，其时曰夏，其气曰阳。阳生火与气。其德施舍修乐。……此谓日德。中央曰土，土德实辅四时入出，以风雨节土益力。土生皮肌肤，其德和平用均。中正无私（戴望《管子校正》云：“丁云：‘中正上脱其事二字。’“），实辅四时。春臝育，夏养长，秋聚收，冬闭藏。……此谓岁德。……西方曰辰，其时曰秋，其气曰阴。阴生金与甲。其德忧哀，静正严顺，居不敢淫佚。……此谓辰德。……北方曰月，其时曰冬，其气曰寒。寒生水与血。其德淳越温怒周密。……此谓月德。……?故春凋，秋荣，冬雷，夏有霜雪，此皆气之贼也。刑德易节失次，则贼气速至。贼气速至，则国多灾殃。是故圣王务时而寄政焉，作教而寄武焉，作祀而寄德焉。此三者，圣王所以合于天地之行也（《管子》卷十四，“四部丛刊“本，页四至六）</p>
<p>政教必“合于天地之行“，此亦阴阳家之言也。《管子’水地篇》曰：</p>
<p>地者，万物之本原，诸生之根苑也。美恶贤不肖愚俊之所生也。水者，地之血气，如筋脉之流通者也。故曰：水具材也。……集于天地，而藏于万物，产于金石，集于诸生。故曰水神。集于草木，根得其度，华得其数，实得其量。鸟兽得之，形体肥大，羽毛丰茂，文理明著。万物莫不尽其几，反其常者，水之内度适也。……人，水也。男女精气合而水流形。……是以水集于玉，而九德出</p>
<p>焉；凝蹇而为人，而九窍五虑出焉；此乃其精也。……是故具者何也（戴望《管子校正》云：“丁云：‘具下当有材字。上文云：水具材也’“）？水是也。万物莫不以生，唯知其托者，能为之正。……夫齐之水道躁而复，故其民贪粗而好勇。楚之水淖弱而清，故其民轻果而贼。越之水浊重而洎，故其民愚疾而垢。秦之水泔最而稽，?滞而杂，故其民贪戾罔而好事。……是以圣人之化世也，其解在水。故水一则人心正，水清则民心易。一则欲不污（安井衡云：“当作人心正则欲不污“），民心易则行无邪。是以圣人之治于世也，不人告也，不户说也，其枢在水。（《管子》卷十四，页一至三）</p>
<p>此以水为万物之本原，又以治水为治世之枢要。欲治世，须改良人心；欲改良人心，即改良水可耳。立说甚奇，似亦为阴阳家言。</p>
<p>《吕氏春秋-有始篇》谓：“天有九野，地有九州，土有九山，山有九塞，泽有九薮，风有八等，水有六川。“（《吕氏春秋》卷十三，页一）又曰：</p>
<p>凡四海之内，东西二万八千里，南北二万六千里，水道八千里，受水者亦八千里。通谷六，名川六百，陆注三千，小水万数。凡四极之内，东西五亿有九万七千里，南北亦五亿有九万七千里；极星与天倶游，而天枢不移。冬至日行远道，周行四极，命曰玄明；夏至日行近道，乃参于上，当枢之下，无昼夜；白民之南，建木之下，日中无影，呼而无响，盖天地之中也。天地万物，一人之身也，此之谓大同。众耳目鼻口也，众五谷寒署也，此之谓众异，则万物备也。天斟万物，圣人览焉，以观其类，解在乎天地之所以形，雷电之所以生，阴阳材物之精，人民禽兽之所安平。（《吕氏春秋》卷十三，页三至四）</p>
<p>此亦驺衍大九州之说之类，似亦阴阳家言也。</p>
<p>阴阳五行家以齐为根据地。盖齐地滨海，其人较多新异见闻，故齐人长于为荒诞之谈。战国诸子，谈及荒诞之谈，每谓为齐人之说。咸丘蒙谓：“舜南面而立，尧师诸侯北面而朝之。“孟子曰：“此齐东野人之语也。“（《万章上》，《孟子》卷九，页六至七）《庄子，逍遥游》曰：“《齐谐》者，志怪者也。“(《庄子》卷一，页二）盖宋人之愚，齐人之夸，皆当时人所熟知者也。《汉书’地理志》EJ:</p>
<p>齐地虛危之分野也。……至今其土好经术，矜功名，舒缓阔达而足智；其失夸奢朋党，言与行谬，虚诈不情。……（《汉书》卷二十八下，同文影殿刊本，页三十二至三十三）</p>
<p>盖齐人之夸，至汉时犹然也。惟其人夸，好为荒诞之言，故有驺衍诸人之学说出也。《史记》云：</p>
<p>自齐威宣之时，驺子之徒，论著终始五德之运。及秦帝，而齐人奏之。故始皇采用之，而宋毋忌，正伯侨，充尚，羡门子高，最后皆燕人，为方仙道，形解销化，依于鬼神之’事。驺衍以阴阳《主运》，显于诸侯。而燕齐海上之方士，传其术，不能通。然则怪迂阿谀苟’合之徒自此兴，不可胜数也。（《封禅书》，《史记》卷二十八，页十）</p>
<p>《史记》谓驺衍至燕，大见尊礼，盖阴阳五行家之说，由齐至燕。自后怪迂之徒，“不可胜数“，而阴阳五行家之空气，遂笼罩秦汉之世矣。</p>
<h6 id="阅读日期-2025年01月10日-2025年01月10日-共-1-天">阅读日期：
2025年01月10日-2025年01月10日 共： 1 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
