<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2704中国哲学史冯友兰006-2025年01月08日-中国哲学史冯友兰</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2704中国哲学史冯友兰006-2025年01月08日-中国哲学史冯友兰</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="第五章墨子及前期墨家">第五章墨子及前期墨家</h4>
<p>(一）关于墨子之考证</p>
<p>墨子为中国历史中一甚大人物。由战国至汉初，人多以孔墨并称。但《史记》对于墨子之记载，则极简略。盖司马迁作《史记》时，思想界已成为儒家之天下。故孔子跻于世家，而墨子不得一列传。直至清末以后，研究墨学之兴趣，始渐兴起;关于墨子之考证，亦始渐加多。</p>
<p>《史记》谓：“盖墨翟宋之大夫，善守御，为节用。或曰并孔子时；或曰在其后。“（《孟子荀卿列传》，《史记》卷七十四，同“文影殿刊“本，页六）墨子在孔子后，今已为定论。孙诒让作《墨子年表》，起周贞定王元</p>
<p>年（西历纪元前468年），迄安王二十六年（西历纪元前376年）（《墨子后语》卷上）。钱穆先生作《墨子年表》，起周敬王四十一年（西历纪元前479年）即孔子卒年，迄安王二十一年（西历纪元前381年），即吴起死年(《墨子》，商务印书馆《国学小丛书》内，第一章）。钱表起迄年代，比孙表略早。依《吕氏春秋》所记，吴起死时，墨家巨子，已为孟胜(详下第三节引），则墨子必死于吴起前。由此则钱表较近是。表中所包时间，几及百年。此非谓墨子必有如此大寿，只谓墨子一生，大约在此百年内</p>
<p>322三松堂全集（第二卷)/中国哲学史（上）耳。</p>
<p>墨子或云宋人，或云鲁人。孙诒让考定为鲁人(《墨子后语》卷上）。似亦可为定论。至其学之来源，则《吕氏春秋》谓：“鲁惠公使宰让请郊庙之礼于天子。桓公使史角往；惠公止之。其后在于鲁，墨子学焉。“(《当染篇》，《吕氏春秋》卷二，“四部丛刊“本，页十）《汉书?艺文志》谓：“墨家者流，盖出于清庙之守。“（《汉书》卷三十，同“文影殿刊“本，页二十五）似即本此。但此说无他证，只可备一说而已。《淮南王书》谓：“孔丘墨翟修先圣之术，通六艺之论。“（《主术训》卷九，刘文典先生《淮南鸿烈集解》，商务铅印本，页二十四）又谓：“墨子学儒者之业，受孔子之术。以为其礼烦扰而不悦，厚葬靡财而贫民，久（据王校补）服伤生而害事。故背周道而用夏政。“（《要略》，《淮南子》卷二十一，页八）《墨子》书中，引《诗》《书》处不少。孔子聚徒讲学，开一时之风气。墨子既为鲁人，则其在此风气中，学《诗》《书》，受孔子之影响，乃当然应有之事。且孔子本亦有尚俭节用之主张。如云：“道千乘之国，敬事而信，节用而爱人。“(《学而》，《论语》卷一，“四部丛刊“本，页四至五）又云：“礼与其奢也宁俭。“(《八佾》，《论语》卷二，页二）又云：“禹，吾无间然矣。菲饮食而致孝乎鬼神，恶衣服而致美乎黻冕，卑官室而尽力乎沟洫。禹吾无间然矣。“（《泰伯》，《论语》卷四，页十八）然则谓墨子尚俭，节用，明鬼，尊禹之主张，乃就孔子之教之此方面发挥，亦一可通之说也。</p>
<p>据此则墨学起源于鲁，与儒学同。然亦有谓墨子之学为与宋有关者。俞正燮云：</p>
<p>《管子》书《立政》云：“兼爱之说胜，则士率不战。“《立政九败解》云：“不能令彼无攻我，彼以教士，我以驱众，彼以良将，我以无能。其败必覆军杀将。“如此正宋襄公之谓。《左传》公子目夷谓襄公未知战：“若爱重伤，则如勿伤；爱其二毛，则如服焉。“兼爱非攻，盖宋人之敝。《吕氏春秋?审应》云：“偃兵之意，兼爱天下之心也。“</p>
<p>据《左传》，襄公殁后，华元向戍皆以止兵为务。墨子出，始讲守御之法，不如《九败解》所讥。墨子实宋大夫。其后宋径亦墨徒，欲止秦楚之兵，言战不利。……《公孟》篇云：“墨子谓公孟曰：‘子法周而未法夏，非古也。’“……荀子言儒者法后王，所以为儒。墨以殷后，多感激不法周而法古，所以为墨。（《癸巳类稿》卷十四）</p>
<p>宋人以愚著称。诸子中言及愚人，常以宋人为代表。如《庄子》谓：“宋人资章甫而适诸越，越人断发文身，无所用之。“（《逍遥游》，《庄子》卷</p>
<p>一，“四部丛刊“本，页十四）孟子谓：“宋人有闵其苗之不长，而揠之者。“(《公孙丑上》，《孟子》卷三，“四部丛刊“本，页七）韩非子谓宋人守株待兔(《韩非子?五蠹》），皆谓宋人之愚也。墨子之道，“其生也勤，其死也薄，其道太觳“，“以自苦为极“（《天下篇》，《庄子》卷十，页二十八、二十九），所谓“其智可及也，其愚不可及也“，亦有宋人之风。或者墨子先在鲁受孔子上述数点之影响。及后为宋大夫，又合宋人兼爱非攻之教,遂成墨学欤？</p>
<p>旧说墨子姓墨名翟。近人始有谓：“古之所谓墨者,非姓氏之称，乃学术之称也。“（江琼《论墨子非姓墨》，《读子卮言》）墨乃古代刑法之一，刑徒乃奴役之流(钱穆先生《墨子》第一章）。盖墨子节用、短丧、非乐等见解，皆趋于极端,与当时大夫君子之行事相反，其生活刻苦，又与劳工同。故从其学者，当时称之谓墨者，意谓此乃刑徒奴役之流耳。《墨子-贵义篇》谓楚献惠王“使穆贺见子墨子。子墨子说穆贺。穆贺大说，谓子墨子曰：‘子之言则诚善矣。而君王，天下之大王也，毋乃曰“贱人之所为“而不用乎？’“（《墨子》卷十二，孙诒让《墨子间诂》，涵芬楼影印本，页二）墨子所主张者为“贱人之所为“；此其所以见称为墨道也。然墨子即乐于以墨名其学派。此古希腊安提斯塞尼斯（Antisthenes)之学之见称为犬学，而安氏亦乐于以此名其学，死后其墓上并刻一石犬以为墓表也。</p>
<p>墨子反贵族而因及贵族所依之周制。故其学说，多系主张周制之反面，盖对于周制之反动也。因儒家以法周相号召，故墨子自以其学说为法夏以抵制之。盖当时传说中之禹，本有节俭勤苦之名，观《论语》所说可知；故墨子乐以此相号召也。若必谓墨子法古或法夏，则“非愚则诬“。汪中曰：</p>
<p>墨子者，盖学焉而自为其道者也。故其《节葬》曰：“圣王制为节葬之法“；又曰：“墨子制为节葬之法“；则谓墨子自制者是也。(《墨子后序》，汪中《述学》卷二，阮氏汇印“文选楼丛书“本，页六）</p>
<p>墨子之学说，盖就平民之观点，以主张周制之反面者也。</p>
<p>(二）《经》，《经说》及《大取》，《小取》，六篇之时代</p>
<p>《墨子》书中《经》及《经说》等篇，乃战国后期墨者所作。战国后期游学之风极盛，诵习简编，求简练易记，所以各家作“经“。墨家有《墨经》，《荀子》中引有《道经》，《韩非子》中有《内外储说》之经。若战国前期，则尚无此体裁之著作也(顾颉刚先生说，见《古史辨》第一册上编，页五六）。</p>
<p>古书之为私人著作者，据现在所知，最早为《论语》。《论语》为记言体，其记言体又极简约。及《孟子》《庄子》书，遂由简约的记言进而为铺排的记言，更有设寓的记言,此乃战国诸子文体之初步。及此以后，则有舍去记言之体而据题抒论者，如《荀子》之一部分是也。舍记言体而据题为论，此乃战国诸子文体演进之第二步（傅斯年先生说）。《墨子》书中如《大取》《小取》篇皆为据题抒论之著述体裁，亦非墨子时代所有也。</p>
<p>且《经》、《经说》及《大取》、《小取》等篇中所说，“坚白同异“、“牛马非牛“等辩论，皆以后所有，故孟子虽好辩，而对于此等问题，皆毫未谈</p>
<p>及也。由此诸方面观察，可知此六篇为战国后期之作品矣。故本章讲墨子及前期墨家不及此六篇，而于后另章论之(见下第十一章）。</p>
<p>(三）墨者为一有组织的团体</p>
<p>《墨子’公输篇》云：</p>
<p>公输般为楚造云梯之械成，将以攻宋。子墨子闻之……见公输般。……子墨子解带为城，以牒为械，公输般九设攻城之机变，子墨子九距之。公输般之攻械尽，子墨子之守圉有余。……子墨子曰：“……臣之弟子禽滑厘等三百人，已持臣守圉之器在宋城上而待楚寇矣。虽杀臣不能绝也。“楚王曰：“善哉，吾请无攻宋矣。“(《墨子》卷十三，页十二至十六）</p>
<p>于此故事中，可见二事，一者墨子非攻，固反对一切攻势的战争，主张兼爱，固应各国皆爱。但当时强侵弱，众暴寡之事甚多，而墨子实际救护被攻之国，则只闻有此一事，此亦或可见墨子与宋有特别关系也。二者墨者为一有组织的团体，故救宋之举，能为有组织的行动，墨子往楚见公输般，其弟子三百人即在宋守城也。《耕柱’篇》云：</p>
<p>子墨子使管黔澉游高石子于卫，卫君致禄甚厚，设之于卿。高石子三朝必尽言，而言无行者。去而之齐，见子墨子曰：“卫君以夫子之故，致禄甚厚，设我于卿，石三朝必尽言，而言无行，是以去之也，卫君无乃以石为狂乎？“子墨子曰：“去之苟道，受狂何伤。…-，?“高石子曰：“石去之，焉敢不道也。……“子墨子说。（《墨子》卷十一，页二十一至二十二）</p>
<p>又曰：</p>
<p>子墨子游荆（苏云：“荆字疑衍“）耕柱子于楚。二三子过之，食之三升，客之不厚。二三子复于子墨子曰：“耕柱子处楚无益矣。二三子过之，食之三升，客之不厚。“子墨子曰：“未可知也。“毋几何而遗十金于子墨子曰：“后生不敢死，有十金于此，愿夫子之用也。“子墨子曰：“果未可知也。“（《墨子》卷十一，页十八）</p>
<p>《鲁问篇》云：</p>
<p>子墨子使胜绰事项子牛，项子牛三侵鲁地，而胜绰三从。子墨子闻之，使高孙子请而退之。（《墨子》卷十三，页十）</p>
<p>据此则墨子弟子之出处行动，皆须受墨子之指挥。弟子出仕后如所事之主,不能行墨家之言，则须自行辞职，如高石子之例是也。如弟子出仕之后，曲学阿世,则墨子可“请“于其所事之主“而退之“，如胜绰之例是也。弟子出仕后之收人，须分以供墨者之用，如耕柱子之例是也。《淮南子》谓：“墨子服役者百八十人，皆可使赴火蹈刃，死不旋踵“（《泰族训》，《淮南子》卷二十，页十四）。可见墨子弟子对于其师之绝对服从矣。</p>
<p>墨者之首领，名曰“巨子“。《庄子，天下篇》谓墨者“以巨子为圣人，皆愿为之尸，冀得为其后世“（《庄子》卷十，页九）。墨者之第一任“巨子“当为墨子。此外见于《吕氏春秋》者，有孟胜、田襄子、腹餑三人。《吕氏春秋》云：</p>
<p>墨者巨子孟胜，善荆之阳城君。阳城君令守于国，毁璜以为符。约曰：“符合听之。“荆王薨，群臣攻吴起，兵于丧所，阳城君与焉。荆罪之，阳城君走；荆收其国。孟胜曰：“受人之国，与之有符；</p>
<p>今不见符而力不能禁，不能死，不可。“其弟子徐弱谏孟胜曰：“死而有益阳城君，死之可矣。无益也，而绝墨者于世，不可。“孟胜曰：“不然，吾于阳城君，非师则友也，非友则臣也。不死，自今以来，求严师必不于墨者矣，求贤友必不于墨者矣，求良臣必不于墨者矣。死之所以行墨者之义而继其业者也。我将属巨子于宋之田襄子。田襄子贤者也，何患墨者之绝于世也。“徐弱曰：“若夫子之言，弱请先死以除路。“还殁头于前。孟胜因使二人传巨子于田襄子。孟胜死，弟子死之者百八十人。二人巳致命于田襄子，欲反死孟胜于荆。田襄子止之曰：“孟子巳传巨子于我矣，当听。“不听，遂反死之。（《上德篇》，《吕氏春秋》卷十九，页八至九）</p>
<p>据此则墨者之行为，与所谓侠者相同，《史记?游侠列传》所谓“其言必信,其行必果，已诺必诚，不爱其躯，赴士之厄困者也“。《吕氏春秋》又云：</p>
<p>墨者有巨子，腹餑，居泰，其子杀人。秦惠王曰：“先生之年长矣，非有他子也，寡人巳令吏弗诛矣。先生之以此听寡人也。“腹鋅对曰：“墨者之法，杀人者死，伤人者刑，此所以禁杀伤人也。夫禁杀伤人者，天下之大义也。王虽为之赐而令吏弗诛，腹鋅不可不行墨者之法。“不许惠王，而遂杀之。（《去私篇》，《吕氏春秋》卷一，页十二）</p>
<p>据此可知墨者之团体内，纪律极严。巨子对于犯墨者之法者，且有生杀之权矣。</p>
<p>(四）墨子哲学为功利主义</p>
<p>尚俭节用，及兼爱非攻，虽为其时人原有之主张，但墨子则不但实</p>
<p>行之，且予之以理论的根据，使成为一贯的系统。此墨子对于哲学之贡献也。</p>
<p>墨子书中反对儒家之处甚多，盖墨家哲学与儒家哲学之根本观念不同。儒家“正其谊不谋其利；明其道不计其功“。而墨家则专注重“利“，专注重“功“。试就孔子个人及墨子个人之行为考之，“孔席不暇暖，墨突不暇黔“，二人皆栖栖皇皇以救世之弊。然二人对于其自己行为之解释，则绝不相同。子路为孔子解释云：</p>
<p>君子之仕也，行其义也；道之不行，已知之矣。（《微子》，《论语》卷九，页十六）</p>
<p>此谓孔子之所以欲干预政治，乃以“应该“如此。至于如此之必无结果，“道之不行“，则“巳知之矣“。但墨子对于其自己之行为之意见则不然。《墨子•贵义篇》云：</p>
<p>子墨子自鲁即齐，遇故人谓子墨子曰：“今天下莫为义，子独自苦而为义，子不若巳。“子墨子曰：“今有人于此，有子十人，一人耕而九人处，则耕者不可以不益急矣。何故？食者众而耕者寡也。今天下莫为义，则子如劝我者也，何故止我？“（《墨子》卷十二，页一）</p>
<p>《公孟篇》云：</p>
<p>公孟子谓子墨子曰：“……今子遍从人而说之，何其劳也？“子墨子曰：“……且有二生于此，善筮。一行为人筮者，一处而不出者。行为人筮者，与处而不出者，其糈孰多？“公孟子曰：“行为人筮者其糈多。“子墨子曰：“仁义均，行说人者其功善亦多，何故不行说</p>
<p>人也？“（《墨子》卷十二，页八至九）</p>
<p>此谓为义者虽少，然有一二人为之，其“功“犹胜于无人为之。“遍从人而说仁义“，虽不能使尽听，然其结果终胜于“不行说人“。其结果终是天下之利也。孔子乃无所为而为；墨子则有所为而为。</p>
<p>“功““利“乃墨家哲学之根本意思。《墨子，非命上》云：</p>
<p>子墨子言曰：“必立仪。言而毋仪，譬犹运钧之上而立朝夕者也；是非利害之辨，不可得而明知也。故言必有三表。“何谓三表？子墨子言曰：“有本之者，有原之者，有用之者。于何本之？上本之于古者圣王之事。于何原之？下原察百姓耳目之实。于何用之？发以为刑政，观其中国家百姓人民之利。此所谓言有三表也。“(《墨子》卷九，页一至二）</p>
<p>此三表中，最重要者乃其第三。“国家百姓人民之利“，乃墨子估定一切价值之标准。凡事物必有所用，言论必可以行，然后为有价值。《公孟篇》云：</p>
<p>子墨子问于儒者曰：“何故为乐？“曰：“乐以为乐也。“子墨子曰：“子未我应也。今我问曰：‘何故为室？’曰：’冬避寒焉，夏避署焉，室以为男女之别也。’则子告我为室之故矣。今我问曰：’何故为乐？’曰：’乐以为乐也。’是犹曰：’何故为室？’曰：’室以为室也。’“（《墨子》卷十二，页十四至十五）</p>
<p>《耕柱篇》云：</p>
<p>叶公子高问政于仲尼，曰：“善为政者若之何？“仲尼对曰：“善</p>
<p>为政者，远者近之，而旧者新之。“子墨子闻之曰：“叶公子高未得其问也；仲尼亦未得其所以对也。叶公子高岂不知善为政者之远者近之而旧者新之哉？问所以为之若之何也。不以人之所不知告人，以所知告之。故叶公子高未得其问也；仲尼亦未得其所以对也。“（《墨子》卷十一，页二十）</p>
<p>又云：</p>
<p>子墨子曰：“言足以复行者常之；不足以举行者勿常。不足以举行而常之，是荡口也。“（《墨子》卷十一，页二十一）</p>
<p>“何为乐？“及“何所为而需乐？“此二问题，自墨子视之，直即是一。儒家说乐以为乐；墨子不承认为乐可为一种用处；盖为乐乃求目前快乐，不能有将来有利的结果也。不可行及不告人以行之之道之言论，不过为一种“理智的操练“，虽可与吾人以目前的快乐，而对于将来，亦为无用，所以亦无有价值也。</p>
<ul>
<li>〔注〕《非命中》云：“使言有三法。三法者何也？有本之者，有原之者，有用之者。于其本之也，考之天鬼之志，圣王之事。于其原之也，征以先王之书。用之奈何？发以为刑(毕云：据上篇有政字）此言之三法也。“（《墨子》卷九，页七）此以天鬼之志加于三表中，亦主张天志者应有之说也。</li>
</ul>
<p>(五)何为人民之大利</p>
<p>凡事物必中国家百姓人民之利，方有价值。国家百姓人民之利，即是人民之“富“与“庶“。凡能使人民富庶之事物，皆为有用，否者皆为无益或有害；一切价值，皆依此估定。《节用上》云：</p>
<p>圣人为政一国，一国可倍也；大之为政天下，天下可倍也。其倍之，非外取地也；因其国家，去其无用之费，足以倍之。……故孰为难倍？唯人为难倍，然人有可倍也。昔者圣王为法曰：“丈夫年二十，毋敢不处家；女子年十五，毋敢不事人。“此圣王之法也。圣王既没，于民恣也。其欲早处家者，有所二十年处家；其欲晚处家者，有所四十年处家。以其早与其晚相践，后圣王之法十年。若纯三年而字，子生可以二三年矣。此不惟使民早处家而可以倍与？(《墨子》卷六，页一至三）</p>
<p>据此节亦可见功利主义之注重算账。人民之富庶，既为国家百姓人民之大利。故凡对之无直接用处或对之有害者，皆当废弃。所以吾人应尚节俭，反对奢侈。《节用中》云：</p>
<p>是故古者圣王制为节用之法，曰：“凡天下群百工，轮车赖匏，陶冶梓匠，使各从事其所能。“曰：“凡足以奉给民用，则止；诸加费不加于民利者，圣王弗为。“……古者圣王制为衣服之法，曰：“冬服绀娵之衣，轻且暖；夏服缔络之衣，轻且清，则止。诸加费不加于民利者，圣王弗为。“古者圣人为猛禽狡兽，暴人害民，于是教民以兵行。日带剑，为刺则入，击则断，旁击而不折，此剑之利也。甲为衣则轻且利，动则兵且从，此甲之利也。车为服重致远，乘之则安，引之则利；安以不伤人，利以速至，此车之利也。古者圣王为大川广谷之不可济，于是制（本作利，依王校改）为舟楫，足以将之，则止。虽上者三公诸侯至，舟楫不易，津人不饰，此舟之利也。古者圣王制为节葬之法，曰：“三领足以朽肉，棺三寸足以朽骸，掘穴深不通于泉，流不发泄，则止。死者即葬，生者毋久丧用哀。“古者人之始生，未有宫室之时，因陵丘掘穴而处焉。圣王虑之，以为掘穴，曰：“冬可避风寒，逮夏，下润湿，上熏蒸，恐伤民之气。“于是作为宫室</p>
<p>而利。然则为宫室之法将奈何哉？子墨子曰：“其旁可以圉寒风，上可以圉雪霜雨露，其中蠲诸洁可以祭祀，宫墙足以为男女之别，则止。诸加费不加民利者，圣王弗为。“（《墨子》卷六，页四至六）</p>
<p>据此则墨子并不反对“加费“；但“加费不加民利者“，则应禁止耳。以同一理由，吾人应节葬短丧。《节葬下》云：</p>
<p>上士之操丧也，必扶而能起，杖而能行，以此共三年。若法若言，行若道，使王公大人行此，则必不能早朝。……使农夫行此，则必不能早出夜入,耕稼树艺。使百工行此，则必不能修舟车，为器皿矣。使妇人行此，则必不能夙兴夜寐，纺绩织纴。细计厚葬为多埋赋财者也；计久丧为久禁从事者也。财已成者，挟而埋之，后得生者而久禁之。以此求富，此譬犹禁耕而求获也。富之说无可-得焉，是故以.求富家而既巳不可矣。欲以众人民意者可邪？其说又不可矣。今唯无以厚葬久丧者为政，君死，丧之三年；父母死，丧之三年；妻与后子死者，五皆丧之三年；然后伯父，叔父，兄弟，孽子，</p>
<p>期；族人五月；姑，姊，甥，舅，皆有月数；则毁瘠必有制矣。使面目陷陽，颜色黧黑，耳目不聪明，手足不劲强，不可用也。又曰：上士操丧也，必扶而能起，杖而能行，以此共三年。若法若言，行若道，苟其饥约又若此矣。是故百姓冬不忍寒，夏不忍署，作疾病死者，不可胜计也。此其为败男女之交多矣；以此求众，譬犹使人负剑而求其寿也。（《墨子》卷六，页十一至十三）</p>
<p>儒家所主张厚葬久丧之制，对于“求富“、“求众“，均有甚大妨碍；故须主张节葬短丧。</p>
<p>以同一理由吾人应反对音乐。《非乐上》云：</p>
<p>舟用之水，车用之陆，君子息其足焉，小人休其肩背焉。故万民出财，赍而予之，不敢以为戚恨者何也？以其反中民之利也。然则乐器反中民之利亦若此，即我弗敢非也。然则当用乐器，譬之若圣王之为舟车也，即我弗敢非也。民有三患：饥者不得食，寒者不得衣，劳者不得息，三者民之巨患也。然当即为之撞巨钟，击鸣鼓，弹琴瑟，吹竽笙而扬干戚，民衣食之财，将安可得乎？即我以为未必然也。意舍此。今有大国即攻小国，有大家即伐小家，强劫弱，众暴寡，诈欺愚，贵傲贱，寇乱盗贼并兴，不可禁止也。然即当为之撞巨钟，击鸣鼓，弹琴瑟，吹竽笙而扬干戚，天下之乱也，将安可得而治与？即我以为未必然也。是故子墨子曰：姑尝厚措敛乎万民，以为大钟鸣鼓琴瑟竽笙之声，以求兴天下之利，除天下之害，而无补也。是故子墨子曰：为乐非也。（《墨子》卷八，页二十二至二十三）</p>
<p>乐既为无用而可废，则他诸美术，亦当然在被摈斥之列矣。音乐美术，皆系情感之产物，亦只能动情感，墨子以为无用而摈斥之；其对于情感之态度，于此可见。由墨子极端功利主义之观点观之，人之许多情感，皆为无用，且亦无意义；须压抑之，勿使为吾人行为之障碍。如儒家所说居丧之道，颜色之戚，哭泣之哀，本为人之情感之表现，但自墨子极端功利主义之观点观之，此不惟无用，亦且无意义。《公孟篇》曰：</p>
<p>公孟子曰：“三年之丧，学吾子（依俞校增）之慕父母。“子墨子曰：“夫婴儿子之知，独慕父母而已。父母不可得也，然号而不止，此其故何也？即愚之至也。然则儒者之知，岂有以贤于婴儿子哉？“（《墨子》卷十二，页十四）</p>
<p>儒家不执有鬼神，而又注重祭祀，盖亦为求情感之满足也。由墨子极端</p>
<p>功利主义之观点观之，儒家所主张之祭祀亦同一无意义。《公孟篇】</p>
<p>公孟子曰：“无鬼神。“又曰：“君子必学祭祀。“子墨子曰：“执无鬼而学祭祀，是犹无客而学客礼也，是犹无鱼而为鱼罟也。“（《墨子》卷十二，页十三）</p>
<p>又《贵义篇》云：</p>
<p>子墨子曰：“必去六辟，默则思，言则诲，动则事，使三者代御，必为圣人。必去喜，去怒，去乐，去悲，去爱，去恶（去恶二字，据俞校增），而用仁义。手足口鼻耳，从事于义，必为圣人。“（《墨子》卷十二，页三）</p>
<p>喜、怒、乐、悲、爱、恶，皆属于情感方面，墨子以为“六辟“，皆须去之。必使吾人“默则思，言则诲，动则事“，使吾人一举一动，皆在理智用事之状态中。此墨子排除情感之明文也。</p>
<p>(六）兼爱</p>
<p>一切奢华文饰，固皆不中国家人民之利，然犹非其大害。国家人民之大害，在于国家人民之互相争斗，无有宁息；而其所以互相争斗之原因，则起于人之不相爱。《兼爱下》云：</p>
<p>仁人之事者，必务求兴天下之利，除天下之害。然当今之时，天下之害孰为大？曰：“大国之攻小国也，大家之乱小家也。强之劫弱，众之暴寡，诈之谋愚，贵之傲贱，此天下之害也。又与为人君者之不惠也，臣者之不忠也，父者之不慈也，子者之不孝也，此又天下之害也。又与今之贱人，执其兵刃毒药水火以交相亏贼，此又天</p>
<p>下之害也。“姑尝本原若众害之所自生，此胡自生？此自爱人利人生与？即必曰：“非然也。“必曰：“从恶人贼人生。“分名乎天下恶人而贼人者，兼与？别与？即必曰：“别也。“然即之交别者，果生天下之大害者与？是故别非也。……非人者必有以易之。……是故子墨子曰：“兼以易别。“然即兼之可以易别之故何也？曰：“藉为人之国，若为其国，夫谁独举其国以攻人之国者哉？为彼者犹为己也。为人之都，若为己都，夫谁独举其都以伐人之都者哉？为彼犹为己也。为人之家若为其家，夫谁独举其家以乱人之家者哉？为彼犹为己也。“然即国都不相攻伐，人家不相乱贼，此天下之害与，天下之利与？即必曰：“天下之利也。“姑尝本原若众利之所自生，此胡自生？此自恶人贼人生与？即必曰：“非然也。“必曰：“从爱人利人生。“分名乎天下爱人而利人者，别与兼与？即必曰：“兼也。“然即之交兼者果生天下之大利者与？是故子墨子曰：“兼是也。“且乡吾本言曰：“仁人之事者，必务求天下之利，除天下之害。“今吾本原兼之所生天下之大利者也，吾本原别之所生天下之大害者也。是故子墨子曰：“别非而兼是者“，出乎若方也。今吾将正求兴天下之利而取之，以兼为正，是以聪耳明目，相与视听乎；是以股肱毕强，相为动宰乎。而有道肆相教诲，是以老而无妻子者，有所侍养以终其寿；幼弱孤童之无父母者，有所放依以长其身。今唯毋以兼为正，即若其利也。不识天下之士所以皆闻兼而非者，其故何也？然而天下之士非兼者之言，犹未止也。曰：“即善矣，虽然，岂可用哉？“子墨子曰：“用而不可，虽我亦将非之；且焉有善而不可用者？“姑尝两而进之，设以为二士，使其一士者执别，使其一士者执兼，是故别士之言曰：“吾岂能为吾友之身，若为吾身；为吾友之亲，若为吾亲？“是故退睹其友，饥即不食，寒即不衣，疾病不侍养，死丧不葬埋，别士之言若此，行若此。兼士之言不然，行亦不然。曰：“吾闻为高士于天下者，必为其友之身若为其身，为其友之亲若为其亲，</p>
<p>然后可以为高士于天下。“是故退睹其友，饥则食之，寒则衣之，疾病侍养之，死丧葬埋之，兼士之言若此，行若此。若之二士者，言相非而行相反与？当使若二士者，言必信，行必果，使言行之合犹合符节也，无言而不行也。然即敢问：“今有平原广野于此，被甲婴冑将往战，死生之权，未可识也；又有君大夫之远使于巴越齐荆，往来及否，未可识也。“然即敢问：“不识将恶从也，家室奉承亲戚，提挈妻子，而寄托之，不识于兼之有是乎？于别之有是乎？“我以为当其于此也，天下无愚夫愚妇，虽非兼之人，必寄托之于兼之有是也。此言而非兼，择即取兼，即此言行拂也。不识天下之士，所以皆闻兼而非之者，其故何也？然而天下之士，非兼者之言，犹未止也。曰：“意可以择士而不可以择君乎？“姑尝两而进之。设以为二君；使其一君者执兼，使其一君者执别。是故别君之言曰：“吾恶能为吾万民之身若为吾身，此泰非天下之情也。人之生乎地上之无几何也，譬之犹驷驰而过隙也。“是故退睹其万民，饥即不食，寒即不衣，疾病不侍养，死丧不葬埋，别君之言若此，行若此。兼君之言不然，行亦’不然。曰：“吾闻为明君于天下者，必先万民之身，后为其身，然后可以为明君于天下“。是故退睹其万民，饥即食之，寒即衣之，疾病侍养之，死丧葬埋之。兼君之言若此，行若此。然即交兼交别若之二君者，言相非而行相反与？常使若二君者，言必信，行必果，使言行之合，犹合符节也，无言而不行也。然即敢问：“今岁有疠疫，万民多有勤苦冻馁，转死沟壑中者，既已众矣。不识将择之二君者将何从也？“我以为当其于此也，天下无愚夫愚妇，虽非兼者，必从兼君是也。言而非兼，择即取兼，此言行拂也。不识天下所以皆闻兼而非之者，其故何也？（《墨子》卷四，页十一至十六）</p>
<p>天下之大患，在于人之不相爱，故以兼爱之说救之。兼爱之道，不惟于他人有利，且于行兼爱之道者亦有利；不惟“利他“，亦且“利自“。此纯</p>
<p>就功利方面证兼爱之必要。此墨家兼爱之说所以与儒家之主张仁不同</p>
<p>也。</p>
<p>天下之大利，在于人之兼爱；天下之大害，在于人之互争；故吾人应非攻。《非攻中》云：</p>
<p>今师徒唯毋兴起；冬行恐寒，夏行恐署，此不可以冬夏为者也。春则废民耕稼树艺，秋则废民获敛；今唯毋废一时，则百姓饥寒冻馁而死者，不可胜数。今尝计军出，竹箭，羽旄，幄幕，甲盾拨劫，往而靡弊腑冷不反者，不可胜数。又与矛戟，戈剑，乘车，其往则碎折靡弊而不反者，不可胜数。与其牛马肥而往，瘠而反，往死亡而不反者，不可胜数。与其涂道之修远，粮食辍绝而不继，百姓死者，不可胜数也。与其居处之不安，食饭之不时，饥饱之不节，百姓之道疾病而死者，不可胜数。丧师多不可胜数，丧师尽不可胜计，则是鬼神之丧其主后，亦不可胜数。国家发政夺民之用，废民之利，若此甚众，然而何为为之？曰：“我贪伐胜之名，及得之利，故为之。“子墨子言曰：“计其所自胜，无所可用也；计其所得，反不如所丧者之多。“……饰攻战者言曰：“南则荆吴之王，北则齐晋之君，始封于天下之时，其土地之方，未至有数百里也；人徒之众，未至有数十万人也。以攻战之故，土地之博，至有数千里也；人徒之众，至有数百万也。故当攻战而不可非也。“子墨子言曰：“虽四五国则得利焉，犹谓之非行道也。譬若医之药人之有病者然。今有医于此，和合其祝药之于天下之有病者而药之，万人食此，若医四五人得利焉，犹谓之非行药也。故孝子不以养其亲，忠臣不以食其君。古者封囯于天下，尚者以耳之所闻，近者以目之所见，以攻战亡者，不可胜数。……“（《墨子》卷五，页二至五）</p>
<p>边沁（JeremyBentham)以为道德及法律之目的，在于求“最大多数之最</p>
<p>大幸福“；墨子亦然。墨子非攻，孟子亦曰：“善战者服上刑。“但墨子之非攻，因其不利。孟子之反对战争，则因其不义。观孟子与宋径辩论之言可见矣（《告子下》，《孟子》卷十二，页四至六）。宋径欲见秦楚之王，说构兵之“不利“而使之“罢之“。孟子则主张以仁义说秦楚之王。宋径不必即一墨者，但此点实亦孟子与墨子所以不同也。</p>
<p>(七）宗教的制裁</p>
<p>墨子虽以为兼爱之道乃惟一救世之法，而却未以为人本能相爱。《所染篇》云：</p>
<p>子墨子见染丝者而叹曰：“染于苍则苍，染于黄则黄；所入者</p>
<p>变，其色亦变；五入而已则为五色矣；故染不可不慎也！“（《墨子》卷一，页八）</p>
<p>墨子以人性为素丝，其善恶全在“所染“。吾人固应以兼爱之道染人，使交相利而不交相害；然普通人民，所见甚近，不易使其皆有见于兼爱之利，“交别“之害。故墨子注重种种制裁〔tt〕，以使人交相爱。</p>
<ul>
<li>〔注〕边沁谓人之快乐苦痛，有四来源：即物质的，政治的，道德的，宗教的。法律及行为规则，皆利用此四者所生之苦痛快乐，以为劝惩，而始有强制力。故此四者，名曰制裁</li>
</ul>
<p>(Sanction)(边沁《道德立法原理导言》二十五页）。墨子注重宗教的制裁，以为有上帝在上，赏兼爱者而罚交别者。</p>
<p>《天志上》？：</p>
<p>故天子者，天下之穷贵也，天下之穷富也。故欲富且贵者，当天意而不可不顺。顺天意者，兼相爱，交相利，必得赏；反天意者，别相恶，交相贼，必得罚。然则是谁顺天意而得赏者？谁反天意而</p>
<p>得罚者？子墨子言曰：“昔三代圣王禹、汤、文、武，此顺天意而得赏者也；昔三代之暴王，桀、纣、幽、厉，此反天意而得罚者也。“然则禹、汤、文、武，其得赏何以也？子墨子言曰：“其事上尊天，中事鬼神，下爱人；故天意曰：’此之我所爱，兼而爱之；我所利，兼而利之;爱人者，此为博焉；利人者’此为厚焉。’故使贵为天子，富有天下，业万世，子孙传称其善，方施天下，至今称之，谓之圣王。“然则桀、纣、幽、厉，其得罚何以也？子墨子言曰：“其事上诟天，中诟鬼，下贼人；故天意曰：’此之我所爱，别而恶之；我所利，交而贼之；恶人者此为博也；贱人者此为厚也。’故使不得终其寿，不殁其世，至今毁之，谓之暴王“。然则何以知天之爱天下之百姓？以其兼而明之。何以知其兼而明之？以其兼而有之。何以知其兼而有之？以其兼而食焉。何以知其兼而食焉？四海之内，粒食之民，莫不牿牛羊，豢犬彘，洁为粢盛酒醴，以祭祀于上帝鬼神。天有邑人，何用弗爱也？且吾言杀一不辜者，必有一不样。杀不辜者谁也？则人也。予人不样者谁也？则天也。若以天为不爱天下之百姓，则何故以人与人相杀而天予之不祥？此我所以知天之爱天下之百姓也。(《墨子》卷七，页三至四）</p>
<p>墨子以此证明上帝之存在及其意志之如何；其论证之理论，可谓浅陋。不过墨子对于形上学本无兴趣，其意亦只欲设此制裁，使人交相爱而巳。《天志中》云：</p>
<p>天之意不欲大国之攻小国也，大家之乱小家也，强之暴寡，诈之谋愚，贵之傲贱；此天之所不欲也。不止此而已；欲人之有力相营，有道相教，有财相分也；又欲上之强听治也，下之强从事也。上强听治，则国家治矣；下强从事，则财用足矣。若国家治，财用足，则内有以洁为酒醴粢盛，以祭祀天鬼；外有以环壁珠玉以聘挠四</p>
<p>邻，诸侯之冤不兴矣，边境兵甲不作矣。内有以食饥息劳，持养其万民，则君臣上下惠忠，父子弟兄慈孝。故唯毋明乎顺天之意，奉而光施之天下，则刑政治，万民和，国家富，财用足，百姓皆得暖衣饱食，便宁无忧，是故子墨子曰：“今天下之君子，中实将欲遵道利民，本察仁义之本，天之意不可不慎也。“（《墨子》卷七，页七）</p>
<p>上帝之外，又有鬼神，其能“赏善罚暴“，与上帝同。《明鬼篇》云：</p>
<p>逮至昔三代圣王既没，天下失义，诸侯力征，是以存夫为人君臣上下者之不惠忠也，父子弟兄之不慈孝弟长贞良也，正长之不强于听治，贱人之不强于从事也。民之为淫暴寇乱盗贼，以兵刃毒药水火，御无罪人乎道路术径，夺人车马衣裘，以自利者，并作。由此始是以天下乱。此其故何以然也？则皆以疑惑鬼神之有与无之别，不明乎鬼神之能赏贤而罚暴也。今若使天下之人，偕若信鬼神之能赏贤而罚暴也，则夫天下岂乱哉？（《墨子》卷八，页一至二）</p>
<p>虽有鬼神，人亦须“自求多福“，不可但坐而祈神佑。《公孟篇》云：</p>
<p>子墨子有疾；跌鼻进而问曰：“先生以鬼神为明，能为祸福。为善者赏之，为不善者罚之。今先生圣人也，何故有疾？意者先生之言有不善乎？鬼神不明知乎？“子墨子曰：“虽使我有疾，鬼神何遽不明？人之所得于病者多方：有得之寒署，有得之劳苦；百门而闭一门焉，则盗何遽无从入？“（《墨子》卷十二，页十八）</p>
<p>墨子既以诸种制裁，使人交相爱而不交相别，故非命。上帝鬼神及国家之赏罚，乃人之行为所自招，非命定也。若以此为命定，则诸种赏罚，皆失其效力矣。《非命上》云：</p>
<p>是故古之圣王，发宪出令，设以为赏罚以劝贤沮暴。是以入则孝慈于亲戚，出则弟长于乡里，坐处有度，出入有节，男女有辨。是故使治官府则不盗窃，守城则不崩叛，君有难则死，出亡则送。此上之所赏，而百姓之所誉也。执有命者之言曰：“上之所赏，命固且赏，非贤故赏也。“是故入则不慈孝于亲戚，出则不弟长于乡里，坐处不度，出入无节，男女无辨。是故治官府则盗窃，守城则崩叛，君有难则不死，出亡则不送。此上之所罚，百姓之所非毁也。执有命</p>
<p>者言曰：“上之所，命固且罚，不暴故也。“以此为君则不义，为臣则不忠，为父则不慈，为子则不孝，为兄则不良，为弟则不弟；而强执此者，此特凶言之所自生，而暴人之道也。（《墨子》卷九，页四至五）</p>
<p>(八）政治的制裁</p>
<p>于宗教的制裁之外，墨子又注重政治的制裁。他以为欲使世界和平，人民康乐，吾人不但需有一上帝于天上，且亦需有一上帝于人间，《尚同上》云：</p>
<p>古者民始生未有政长之时，盖其语曰天下之人异义；是以一人.则一义，二人则二义，十人则十义，其人兹众，其所谓义者亦兹众。是以人是其义，以非人之义，故交相非也。是以内者父子兄弟作怨恶，离散不能相和合。天下之百姓，皆以水火毒药相亏害，至有余力不能以相劳；腐臭余财不以相分；隐匿良道，不以相教。天下之乱，若禽兽然。夫明乎天下之所以乱者，生于无政长。是故选择天下之贤可者，立以为天子。……正长既已具；天子发政于天下之百姓，言曰：“闻善而不善，皆以告其上；上之所是，必皆是之；上之所</p>
<p>非，必皆非之。“（《墨子》卷三，页一至二）</p>
<p>在西洋近代哲学史中，霍布斯（ThomasHobbes)以为人之初生，无有国家，在所谓“天然状态“之中；于其时人人皆是一切人之仇敌，互相争夺，终日战争。人不满意于此状态，故不得已而设一绝对的统治者而相约服从之。国家之起源如此，故其威权，应须绝大；不然则国家解体而人复返于“天然状态“中矣。国家威权之绝对，有如上帝，不过上帝永存，而国家有死而已（Leviathan,Pt.ii.Chap.17.)。墨子之政治哲学，可谓与</p>
<p>霍布斯所说极相似。</p>
<ul>
<li>〔注〕《尚同中》云：“则此语古者上帝鬼神之建设国都，立政长也，非高其爵，厚其禄，富贵佚而错之也。将以为万民兴利，除害，富贫，众寡，安危，治乱也。“（《墨子》卷三，页十）此又以为国家乃上帝鬼神所设，亦主张天志者应有之说也。</li>
</ul>
<p>在未有国家刑政之时，既因是非标准之无定而大乱；故国家既立之后，天子之号令，即应为绝对的是非标准。除此之外，不应再有任何标准。故除政治的裁制外，不应再有社会的制裁。《尚同下》云：</p>
<p>今此何为人上而不能治其下，为人下而不能事其上；则是上下相贼也。何故以然？则义不同也。若苟义不同者有党，上以若人为善，将赏之；若人虽使得上之赏，而避百姓之毁，是以为善者未必可使劝，见有赏也。上以若人为暴，将罚之；若人虽使得上之罚，而怀百姓之誉，是以为暴者未必可使沮，见有罚也。故计上之赏誉不</p>
<p>足以劝善，计其毁不足以沮暴；此何故以然？则义不同也。（《墨子》卷三，页十五）</p>
<p>霍布斯以为“国家之病“，盖有多端，其一即起于“煽惑人之学说之</p>
<p>毒；此种学说以为每一私人，对于善恶行为，皆可判断“(Leviathan,Pt.ii.</p>
<p>Chap.29.)。墨子之见，正与相同。故墨子以为天下一切人皆应“上同而不下比“。《尚同下》云：</p>
<p>然则欲同一天下之义，将奈何可？……然胡不尝试用家君发宪布令其家，曰：“若见爱利家者必以告，若见恶贼家者必以告。“若见爱利家以告，亦犹爱利家者也；上得且赏之，众闻则誉之。若见恶贼家者不以告，亦犹恶贼家者也；上得且罚之，众闻则非之。是以遍若家之人，皆欲得其长上之赏誉，避其毁罚，是以善言之，不善言之。家君得善人而赏之，得暴人而罚之。善人之赏，而暴人之罚，则家必治矣。然计若家之所以治者何也？唯以尚同一义为政故也。……故又使家总其家君之义，以尚同于国君。……故又使国君选其国之义，以尚同于天子。天子亦为发宪布令于天下之众曰：“若见爱利天下者必以告，若见恶贼天下者亦以告。“若见爱利?天下以告者.，亦犹爱利天下者也；上得则赏之，众闻则誉之。若见恶贼天下不以告者，亦犹恶贼天下者也；上得则罚之，众闻则非之。是以遍天下之人，皆欲得其长上之赏誉，避其毁罚，是以见’善不善者告之。天子得善人而赏之，得暴人而罚之。善人赏而暴人，天下必治矣。然计天下之所以治者何也？惟也尚同一义为政故也。.天下既巳治，天子又总天下之义，以尚同于天。（《墨子》卷三，页十五至十七）</p>
<p>在下者既皆须同于上，而在上者又惟以兼相爱交相利为令，如此则天下之人，必皆非蒹相爱交相利不可矣。然“尚同“之极，必使人之个性，毫无发展余地，荀子云：“墨子有见于齐，无见于畸。“（《荀子，天论篇》）其所以“无见于畸“，只因其太“有见于齐“也。所尤可注意者，墨子虽谓人皆须从天志，然依“尚同“之等级，则惟天子可上同于天。天子代天发号施令，人民只可服从天子。故依墨子之意，不但除政治的制裁外无有社</p>
<p>344三松堂全集（第二卷）/中国哲学史（上）</p>
<p>会的制裁，即宗教的制裁，亦必为政治的制裁之附庸。此意亦复与霍布斯之说相合。霍布斯亦以为教会不能立于国家之外而有独立的主权；否则国家分裂，国即不存。他又以为若人民只奉个人的信仰而不服从法律，则国亦必亡（Leviathan,Pt.ii.Chap.29)0依墨子天子上同于天之说，则上帝及主权者之意志，相合为一，无复冲突；盖其所说之天子，巳君主而兼教皇矣。</p>
<p>(九）余论</p>
<p>墨子以为吾人宜牺牲一切以求富庶；此说亦极有根据。依生物学所说，凡生物皆求保存其自我及其种族。依析心术（Psychoa-nalysis)派之心理学所说，吾人诸欲中之最强者，乃系自私之欲及男女之欲。中国古亦有云：“食，色，性也。“墨子之意，亦欲世上之人，皆能维持生活，而又皆能结婚生子，使人类日趋繁荣而巳。兼爱之道，国家之制，以及其他方法，皆所以达.此目的者也。</p>
<p>此根本之义，本无可非；不过此学说谓吾人应牺牲一切目前享受，以达将来甚远之目的，则诚为过于算账。《庄子》云：</p>
<p>不侈于后世，不靡于万物，不晖于数度，以绳墨自矫，而备世之急。古之道术有在于是者，墨翟禽滑厘闻其风而说之。为之大过，已之大循，作为《非乐》，命之曰“节用“，生不歌，死无服。墨子泛爱兼利而非斗，其道不怒，又好学而博，不异，不与先王同，毁古之礼乐。黄帝有《咸池》，尧有《大章》，舜有《大韶》，禹有《大夏》，汤有《大濩》，文王有《辟雍》之乐，武王周公作《武》。古之丧礼，贵贱有仪，上下有等；天子棺，七重，诸侯五重，大夫三重，士再重。今墨</p>
<p>子独生不歌，死不服，ii棺三寸而无椁，以为法式。以此教人，恐不爱人；以此自行，固不爱己；未败墨子道。虽然，歌而’非歌，哭而非哭，乐而非乐，是果类乎？其生也勤，其死也薄，其道大觳；使人忧，</p>
<p>使人悲，其行难为也，恐其不可以为圣人之道。反天下之心，天下不堪；墨子虽独能任，奈天下何？离于天下，其去王也远矣。（《天下篇》，《庄子》卷十，“四部丛刊“本，页二十六至二十八）</p>
<p>此批评可谓正当，墨学不行于后世,此或亦一故也。荀子谓“墨子蔽于用而不知文“（《解蔽篇》，《荀子》卷十五，“四部丛刊“本，页五）。然刘向《说苑》云：</p>
<p>禽滑厘问于墨子曰：“锦绣烯狞，将安用之？“墨子曰：“……今当凶年，有欲予子随侯之珠者，不得卖也，珍宝而以为饰；又欲予子一钟粟者。得珠者不得粟，得粟者不得珠，子将何择？“禽滑厘曰：“吾取粟耳；可以救穷。“墨子曰：“诚然，则恶在事夫奢也？长无用，好末淫，非圣人之所急也。故食必常饱，然后求美；衣必常暖，然后求丽；居必常安，然后求乐；为可长，行可久；先质而后文：此圣人之务。“（《反质篇》，“四部丛刊“本，卷二十，页三至五）</p>
<p>若此报告果真，则墨子亦非认奢侈文饰等为本来不好。“文“亦系一种好，但须“先质而后文“耳。吾人必须能生活，然后可有好的生活；此亦一真实义。’不过欲使世上人人皆能生活，诚亦甚难。故墨子以为世上人人皆须勤苦节用；非不知“文“之为一种好，特无暇于为“文“耳。</p>
<h6 id="阅读日期-2025年01月08日-2025年01月08日-共-1-天">阅读日期：
2025年01月08日-2025年01月08日 共： 1 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
