<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2704中国哲学史冯友兰013-2025年01月15日-中国哲学史冯友兰</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2704中国哲学史冯友兰013-2025年01月15日-中国哲学史冯友兰</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="第十二章荀子及儒家中之荀学">第十二章荀子及儒家中之荀学</h4>
<p>(一）荀子之为学</p>
<p>荀子，名况，字卿，《史记》曰：</p>
<p>荀卿，赵人，年五十，始来游学于齐。……田骈之属皆已死，齐襄王时，而荀卿最为老师。齐尚修列大夫之缺，而荀卿三为祭酒焉。齐人或谗荀卿。荀卿乃适楚，而春申君以为兰陵令。春申君死而荀卿废，因家兰陵。李斯尝为弟子，已而相秦。荀卿嫉浊世之政，亡国乱君相属，不遂大道，而营于巫祝，信机祥。鄙儒小拘，如庄周等，又滑稽乱俗。于是推儒墨道德之行事兴坏，序列著数万言而卒，因葬兰陵。（《孟子?荀卿列传》，《史记》卷七十四，同“文影殿刊“本，页五）</p>
<p>当时人“营于巫祝，信机祥“。盖所谓阴阳家者说，巳为当时之显学矣。孟子以后，儒者无杰出之士。至荀卿而儒家壁垒，始又一新。上文谓中国哲学家中，荀子最善于批评哲学。西汉经师，亦多得荀子传授。盖其</p>
<p>504三松堂全集（第二卷)/中国哲学史（上）用力甚勤，学问极博。《荀子’劝学篇》曰：</p>
<p>百发失一，不足为善射；千里顆步不至，不足为善御。伦类不通，仁义不一，不足为善学。学也者，固学一之也。……全之尽之，然后学者也。君子知夫不全不粹之不足以为美也，故诵数以贯之，思索以通之，为其人以处之。（《荀子》卷一，“四部丛刊“本，页十四至十五）</p>
<p>此荀子所以教人，亦即荀子自己为学之精神也。</p>
<p>汪中作《荀卿子年表》，起赵惠文王元年（西历纪元前298年），迄赵悼襄王七年（西历纪元前238年）云：“凡六十年，庶论世之君子，得其梗概云尔。“（《述学》补遗，“四部丛刊“本，页十三）荀子生卒年不可考；然其一生之重要活动，则大约在此六十年中也。</p>
<p>(二）荀子对于孔子、孟子之意见</p>
<p>孟子尊孔子;荀子亦尊孔子。荀子以为孔子，乃最能“全“能“尽“能“粹“者。《非十二子篇》曰：</p>
<p>若夫总方略，齐言行，壹统类，而群天下之英杰，而告之以大古，教之以至顺。奥変之间，簟席之上，敛然圣王之文章具焉，佛然平世之俗起焉。……仲尼子弓是也。（《荀子》卷三，页十五）</p>
<p>《解蔽篇》曰：</p>
<p>夫道者，体常而尽变，一隅不足以举之。曲知之人，观于道之一隅，而未之能识也，故以为足而饰之，内以自乱，外以惑人，上以蔽下，下以蔽上，此蔽塞之祸也。孔子仁智且不蔽，故学乱术足以</p>
<p>为先王者也。一家得周道，举而用之，不蔽于成积也。故德与周公齐，名与三王并，此不蔽之福也。《荀子》卷十五，页五至六）</p>
<p>荀子以为当时诸家，皆有所见而同时亦有所蔽(见第一章第五节），盖皆不“全“不“尽“不“粹“者也。孔子“仁智且不蔽“，知“道“之全体，故异于</p>
<p>“曲知之士“之只“观于道之一隅“也。孟子谓孔子为“集大成“，荀子所说亦此意。不过孟子较注重于孔子之德，荀子则较注重于孔子之学耳。荀子虽宗孔子，而对于孟子，则攻击甚力。《非十二子篇》曰：</p>
<p>略法先王而不知其统，然而犹材剧志大，闻见杂博，案往旧造说，谓之五行，甚僻违而无类，幽隐而无说，闭约而无解，案饰其词，而祗敬之，曰，此真先君子之言也。子思唱之，孟轲和之。世俗之沟犹瞀儒，谨谣然不知其非也，遂受而传之，以为仲尼子游，为兹厚于后世。是则子思、孟轲之罪也。（《荀子》卷三，页十四至十五）</p>
<p>西人谓人或生而为柏拉图，或生而为亚力士多德。詹姆士谓：哲学家，可依其气质，分为硬心的及软心的两派（见第一章第六节）。柏拉图即软心派之代表；亚力士多德即硬心派之代表也。孟子乃软心的哲学家，其哲学有唯心论的倾向。荀子为硬心的哲学家，其哲学有唯物论的倾向。今所传《中庸》，未必全为子思所作。即孟子观之，如尽性则知天，及“万物皆备于我“之言，由荀子之近于唯物论的观点视之，诚为“僻违而无类，幽隐而无说，闭约而无解“也。荀子攻孟子，盖二人之气质学说，本不同也。战国时儒家中有孟荀二学派之争，亦犹宋明时代新儒家中有程朱、陆王二学派之争也。</p>
<p>(三）荀子对于周制之意见</p>
<p>荀子对于周制，自一方面言，亦持拥护态度。《王制篇》曰：</p>
<p>王者之制，道不过三代，法不贰后王。道过三代谓之荡；法貳后王谓之不雅。衣服有制；宫室有度；人徒有数；丧祭械用皆有等宜。声则凡非雅声者举废；色则凡非旧文者举息；械用则凡非旧器者举毁。夫是之谓复古，是王者之制也。（《荀子》五页八至九）</p>
<p>后王之法，即指周道。《非相篇》曰：</p>
<p>人道莫不有辨，辨莫大于分，分莫大于礼，礼莫大于圣王。圣王有百，吾孰法焉？故曰，文久而息，节族久而绝，守法数之有司，极礼（俞樾云：“疑礼字衍文。“）而褫。故曰，欲观圣王之迹，则于其粲然者矣，后王是也。彼后王者，天下之君也，舍后王而道上古，譬之是犹舍己之君而事人之君也。故曰，欲观千岁，则数今日；欲知亿万，则审一二；欲知上世，则审周道，欲知周道，则审其人，所贵君子。（《荀子》卷三，’页六）</p>
<p>孟、荀皆尊崇孔子，自一方面言，亦皆拥护周制。荀子言法后王；孟子言法先王，其实一也。</p>
<p>荀子所以以“周道“为后王之法者，本书上文谓当春秋战国之时，旧制度日即崩坏。当时贤哲有拥护旧制度者，有批评或反对旧制度者，有欲另立新制度，以替代旧制度者（第二章第二节）。此诸贤哲于发表其主张之时，一方面言之有故，持之成理，一方面又各托为古贤圣之言以自重，庄子所谓重言是也。孔子拥护周制，故常言及文王、周公。墨子继起，自以为法夏而不法周，特抬出一较古之禹以压文王、周公。孟子继起，又抬出更古之尧、舜以压禹。老、庄之徒继起，则又抬出传说中尧、舜以前之人物，以压尧、舜。在孟子时，文王、周公尚可谓为先王，“周道“尚可谓为“先王之法“。至荀子时，则文王、周公只可谓为后王，</p>
<p>“周道“只可谓为后王之法矣。</p>
<p>当时老、庄之徒，谓古今时势大异，故周制不可复行。《庄子?天运篇》曰：</p>
<p>夫水行莫如用舟，而陆行莫如用车。以舟之可行于水也，而求推之于陆，则没世不行寻常。古今非水陆与？周、鲁非舟车与？今蕲行周于鲁，是犹推舟于陆也。劳而无功，身必有殃。（《庄子》卷五，“四部丛刊“本，页四十二）</p>
<p>荀子曰：</p>
<p>故千人万人之情，一人之情是也。天地始者，今日是也。百王之道，后王是也。君子审后王之道，而论于百王之前，若端拜而议。推礼义之统，分是非之分，总天下之要，治海内之众，若使一人。故操弥约而事弥大。五寸之矩，尽天下之方也。故君子不下室堂，而海内之情举积此者，则操术然也。（《不苟篇》，《荀子》卷二，页七至</p>
<p>八）</p>
<p>又曰：</p>
<p>夫妄人曰，古今异情，其以治乱者异道，而众人惑焉。彼众人者，愚而无说，陋而无度者也。其所见焉，犹可欺也，而况于千世之传也。妄人者，门庭之间，犹可诬欺也，而况于千世之上乎。圣人何以不欺？曰，圣人者，以己度者也。故以人度人，以情度情，以类度类，以说度功，以道观尽。古今一度也，类不悖，虽久同理。故乡乎邪曲而不迷，观乎杂物而不惑，以此度也。（《非相篇》，《荀子》卷三，页七）</p>
<p>所谓妄人即如《天运篇》作者之人也。“天地始者，今日是也“。今曰之天地，犹是昔日之天地。今日之人类，犹是昔日之人类。“类不悖，虽久同理“，周制何以不可复行也？</p>
<p>(四）天及性</p>
<p>孔子所言之天为主宰之天；孟子所言之天，有时为主宰之天，有时为运命之天，有时为义理之天；荀子所言之天，则为自然之天，此盖亦由于《老》庄之影响也。《庄子•天运篇》谓天地日月之运行，“其有机缄而不得已“，“其运转而不能自止“，即持自然主义的宇宙观者之言也。荀子之宇宙观，亦为自然主义的。荀子曰：</p>
<p>天行有常，不为尧存，不为桀亡。应之以治则吉，应之以乱则凶。……故明于天人之分，则可谓至人矣。不为而成，不求而得，夫是之谓天职。如是者，虽深，其人不加虑焉。虽大，不加能焉。虽精，不加察焉。夫是之谓不与天争职。天有其时，地有其财，人有其治，夫是之谓能参。舍其所以参，而愿其所参，则惑矣。列星随旋，日月递炤，四时代御，阴阳大化，风雨博施。万物各得其和以生，各得其养以成。不见其事，而见其功，夫是之谓神。’皆知其所</p>
<p>以成，莫知其无形，夫是之谓天。唯圣人为不求知天。（《天论篇》，《苟子》卷十一，页十五至十七）</p>
<p>“列星随旋，日月递炤“，皆自然之运行；其所以然之故，圣人不求知之也。“不求知天“，而但尽人力以“自求多福“。人力能“自求多福“，“能治天时地财而用之“（杨偯注语），此人之所以能与天地参也。故曰：</p>
<p>大天而思之，孰与物畜而制之。从天而颂之，孰与制天命而用</p>
<p>之。望时而待之，孰与应时而使之。因物而多之，孰与骋能而化之。思物而物之，孰与理物而勿失之也。愿于物之所以生，孰与有物之所以成。故错人而思天，则失万物之情。（《天论篇》，《荀子》卷十一，页二十三）’</p>
<p>此所谓“治天时地财而用之“也。</p>
<p>孟子言义理之天，以性为天之部分，此孟子言性善之形上学的根据也。荀子所言;天，是自然之天，其中并无道德的原理，与孟子异。其言性亦与孟子正相反对，《性恶篇》曰：</p>
<p>人之性恶，其善者伪也。（《荀子》卷十七，页一）</p>
<p>所谓性及伪者，《性恶篇》曰：</p>
<p>不可学，不可事，而在人者谓之性。可学而能，可事而成之在人者，谓之伪。是性伪之分也。（《荀子》卷十七，页三）</p>
<p>又曰：</p>
<p>性者，本始材朴也；伪者，文礼隆盛也。无性则伪之无所加；无伪则性不能自美。（《礼论篇》，《荀子》卷十三，页十五至十六）</p>
<p>“生之所以然者谓之性“（《正名篇》，《荀子》卷十六，页一），性乃属于天者。天既自有其“常“，其中无理想，无道德的原理，则性中亦不能有道德的原理。道德乃人为的，即所谓伪也。《性恶篇》曰：</p>
<p>今人之性，生而有好利焉，顺是故争.夺生，而辞让亡焉。生而</p>
<p>有疾恶焉，顺是故残贼生，而忠信亡焉。生而有耳目之欲，有好声色焉，顺是故淫乱生而礼义文理亡焉。然则从人之性，顺人之情，必出于争夺，合于犯分乱理，而归于暴。故必将有师法之化，礼义之道，然后出于辞让，合于文理，而归于治。用此观之，然则人性恶明矣，其善者伪也。（《荀子》卷十七，页一）</p>
<p>人性虽恶，而人人可以为善。《性恶篇》曰：</p>
<p>涂之人可以为禹，曷谓也？曰：凡禹之所以为禹者，以其为仁’义法正也。然则仁义法正，有可知可能之理。然而涂之人也，皆有可以知仁义法正之质，皆有可以能仁义法正之具，然则其可以为禹明矣。……今使涂之人，伏术为学，专心一志，思索孰察，加日县久，积善而不息，则通于神明，参于天地矣。故圣人者，人之所积而致矣。（《荀子》卷十七，页十至十一）</p>
<p>陈澧曰：“戴东原曰：‘此与性善之说,不惟不相悖，而且若相发明。’（《孟子字义疏证》)澧谓涂之人可以为禹，即孟子所谓人皆可以为尧舜，但改尧舜为禹耳。如此则何必自立一说乎？“（《东塾读书记》卷三，页二）然荀子以为人皆有可以知仁义法正之质，能仁义法正之具,孟子则以为人即有仁义法正。孟子所谓性善,乃谓人性中本有善端，人即此善端，“扩而充之“，即为尧舜。荀子谓人之性恶，乃谓人性中本无善端。非但无善端，且有恶端。但人性中虽无善端，人却有相当之聪明才力。人有此才力，若告之以“父子之义“，“君臣之正“，则亦可学而能之。积学既久，成为习惯，圣即可积而致也。荀子曰：</p>
<p>涂之人百姓，积善而全尽，谓之圣人。彼求之而后得，为之而后成，积之而后高，尽之而后圣。故圣人也者，人之所积也。人积</p>
<p>耨耕而为农夫，积斲削而为工匠，积反（同贩）货而为商贾，积礼义而为君子。（《儒效篇》，《荀子》卷四，页二十）</p>
<p>涂之人“皆有可以知仁义法正之质，皆有可以能仁义法正之具“，乃就人之聪明才力方面说,非谓人原有道德的性质也。人之积礼义而为君子,与其积耨耕而为农夫等同，盖皆知识习惯方面事也。孟子言人之所以异于禽兽者，在人有是非之心等善端。荀子则以为人所以异于禽兽者，在于人之有优秀的聪明才力。故荀子性恶之说，实与孟子性善之说不同也。</p>
<p>(五）荀子之心理学</p>
<p>此点观荀子之心理学，更可了然。《荀子《正名篇》曰：</p>
<p>生之所以然者谓之性。性（王先谦云：“当作生。“）之和所生，精合感应，不事而自然，谓之性。性之好恶喜怒哀乐，谓之情。情然而心为之择，谓之虑。心虑而能为之动，谓之伪。虑积焉，.能习焉，而后成，谓之伪。正利而为谓之事。正义而为谓之行。所以知之在人者谓之知。知有所合谓之智。智（卢文弨云：“智字衍。“）所以能之在人者谓之能。能有所合谓之能。性伤谓之病。节遇谓之命。（《荀子》卷十六，页一至二）</p>
<p>又曰：</p>
<p>凡语治而待去欲者，无以道欲，而困于有欲者也。凡语治而待寡欲者，无以节欲，而困于多欲者也。……欲不待可得，而求者从所可。欲不待可得，所受乎天也。求者从所可，所受乎心也（“所“字据俞樾校说补）。天性有欲，心为之制节（此九字据久保爱所据</p>
<p>宋本增）。……人之所欲生甚矣，人之所恶死甚矣。然而人有从生成死者，非不欲生而欲死也，不可以生而可以死也。故欲过之而动不及，心止之也。……欲不及而动过之，心使之也。……性者，天之就也。情者，性之质也。欲者，情之应也。以所欲为可得而求之，情之所必不免也。以为可而道之，知所必出也。……凡人之取也，所欲未尝粹而来也。其去也，所恶未尝粹而往也。故人无动而不可以不与权倶。衡不正，则重县于仰，而人以为轻。轻县于俯，而人以为重。此人所以惑于轻重也。权不正，则祸托于欲，而人以为福。福托于恶，而人以为祸。此亦人所以惑于祸福也。道者，古今之正权也。离道而内自择，则不知祸福之所托。易者以一易一，人曰无得亦无丧也。以一易两，人曰无丧而有得也。以两易一，人曰无得而有丧也。计者取所多，谋者从所可。以两易一，人莫之为，明其数也。从道而出，犹以一易两也，奚丧？离道而内自择，是犹以两易一也，奚得？（《荀子》卷十六，页十三至十七）</p>
<p>人有情欲，又有心，欲不必去，只以心节之可矣。心能“虑““知“而节欲。心之所以节欲者，心知纵欲而行，必将得人所不欲之结果也。人之所欲者，往往与人之所恶者相关连；所恶者往往与所欲者相关连。“凡人之取也，所欲未尝粹而来也；其去也，所恶未尝粹而往也“。故人于去取之际，必以心之虑知，权衡各方面之利害，而不致“惑于祸福“。“道者，古今之正权“也。此道即所谓“道者，非天之道，非地之道，人之所以道也“。（《儒效篇》，《荀子》卷四，页五）“礼仪文理“，“仁义法正“皆“人之所以道也“。皆所以使人得遂其生，得遂其欲者也。《解蔽篇》曰：</p>
<p>圣人知心术之患，见蔽塞之祸，故无欲无恶，无始无终，无近无远，无博无浅，无古无今，兼陈万物，而中县衡焉。是故众异不得相蔽以乱其伦也。何谓衡？曰，道。……人何以知道？曰，心。心何</p>
<p>以知？曰，虛壹而静。心未尝不臧也，然而有所谓虛。心未尝不满也，然而有所谓一。心未尝不动也，然而有所谓静。人生而有知，知而有志；志也者，臧也；然而有所谓虚。不以所已臧害所将受，谓之虚。心生而有知，知而有异；异也者，同时兼知之；同时兼知之，两也；然而有所谓一。不以夫一害此一，谓之壹。心卧则梦，偷则自行，使之则谋，故心未尝不动也；然而有所谓静。不以梦剧乱知谓之静。未得道而求道者，谓之虚壹而静，作之则。将须道者虛</p>
<p>之，虚则入c将事道者壹之，壹则尽。将思道者静之，静则察。（自</p>
<p>“未得道“以下至此，据胡适之先生校）知道察，知道行，体道者也。虛壹而静，谓之大清明。万物莫形而不见，莫见而不论；莫论而失位。……夫恶有蔽矣哉？（《荀子》卷十五，页六至九）</p>
<p>总观以上所引，可见在荀子之心理学中，只有能虑能知之心，及有求而须满足之情欲。心节情欲，立“权““衡“以于“利之中取大；害之中取小“焉。荀子学说在此方面，盖与墨家之功利主义完全相同矣〔tt〕。心何以知道？“曰，虚壹而静。“虚静乃《老》庄所常用之名词。《老子》言：“致虚极，守静笃。“(《老子》十六章)《庄子，天道篇》曰：</p>
<p>圣人之静也，非曰静也善，故静也。万物无足以铙心者，故静也。水静则明烛须眉，平中准，大匠取法焉。水静犹明，而况精神。</p>
<p>圣人之心静乎！天地之鉴也，万物之镜也。夫虛静恬淡，寂漠无为者，天地之平，而道德之至，故帝王圣人休焉。休则虛，虛则实，实则伦矣。虛则静，静则动，动则得矣。静则无为，无为也，则任事者责矣。无为则俞俞，俞俞者，忧患不能处，年寿长矣。（《庄子》卷五，页二十二)</p>
<p>’〔注〕荀子哲学中，亦有功利主义，故其驳墨子亦多就功利主义立论，观《富国篇》及《礼论篇》中驳墨子之言可见。此亦孟荀异点之一也。</p>
<p>514三松堂全集（第二卷）/中国哲学史（上）</p>
<p>荀子亦讲静虚。但谓心之虚，乃“不以所已臧害所将受“；心之静，乃“不以梦剧乱知“。心之主要功用为知虑，“使之则谋“。“梦剧“者，“偷则自行“之随便胡思乱想也。不使胡思乱想妨碍知谋，即是静也。故荀子虽讲静虚，但不以庄子所说“至人之用心若镜“，为心之静虚状态。此荀子采《老》庄之说，而加以修正变化也。荀子亦言诚。《荀子，不苟篇》曰：</p>
<p>君子养心莫善于诚，至诚则无它事矣。唯仁之为守，唯义之为行。诚心守仁则形，形则神，神则能化矣。诚心行义则理，理则明，明则能变矣。变化代兴，谓之天德。天不言而人推高焉，地不言而人推厚焉，四时不言而百姓期焉。夫此有常以至其诚者也。君子至德，嘿然而喻，未施而亲，不怒而威。夫此顺命以慎其独者也。善之为道者，不诚则不独，不独则不形，不形则虽作于心，见于色，出于言，民犹若未从也。虽从必疑。天地为大矣，不诚则不能化万物。圣人为知矣，不诚则不能化万民。父子为亲矣，不诚则疏。君上为尊矣，不诚则卑。夫诚者，君子之所守也，而政事之本也。唯所居以其类至，操之则得之，舍之则失之。操而得-之则轻，轻则独</p>
<p>行。独行而不舍，则济矣。济而材尽，长迁而不反其初，则化矣。(《荀子》卷二，页六至七）</p>
<p>“诚“有真实之意，“独“有专一之意。人若能对于一事物真实求之，自能对于其事物,专一求之。能“诚心守仁“，“诚心行义“，则自能“唯仁之为守，唯义之为行“。所谓“至诚则无它事矣“。如此则自有显著之结果可得，所谓“形“，“神“，“化“，“理“，“明“，“变“，皆“守仁““行义“之结果之表现于外者也。若对于一事物不能真实求之，则亦不能对于其事物专一求之。若不能专一求之，则自亦无显著之结果可得，所谓“不诚则不</p>
<p>独，不独则不形“也。人对于仁义必“独行而不舍“，乃能有济。盖道德仁义，本人性中所无有。其学之也，乃化性起伪，如逆水之行舟。故非专精极勤，不能使性化于道德仁义。性化于道德仁义，即习惯于道德仁义。而道德仁义，亦即成人之第二天性。所谓“长迁而不反其初，则化矣“。主性善者教人复其初，主性恶者教人“长迁而不反其初“。此孟、荀之不同也。</p>
<p>(六）社会国家之起源</p>
<p>荀子曰：“人之欲善者,其性恶也。“黄百家驳之云：“如果性恶，安有欲为善之心乎？“（《宋元学案》卷一）观以上所说，亦可知黄百家此驳，不足以难荀子。所谓善者，礼仪文理也，仁义法正也，人本不欲此，不过不得不欲此耳。荀子曰：</p>
<p>万物同宇而异体，无宜而有用为（同于）人，数也。人伦并处，同求而异道，同欲而异知，生也。皆有可也，知愚同。所可异也，知愚分。势同而知异，行私而无祸，纵欲而不穷，则民心奋而不可说也。……无君以制臣，无上以制下，天下害生纵欲，欲恶同物，欲多而物寡，寡则必争矣。故百技所成，所以养一人也。而能不能兼技，人不能兼官。离居不相待则穷；群而无分则争。穷者，患也；争者，祸也。救患除祸，则莫若明分使群矣。强胁弱也，知惧愚也，民下违上，少陵长，不以德?为政，如是则老弱有失养之忧，而壮者有分争之祸矣。事业，所恶也。功利，所好也。职业无分，如是则人有树事之患，而有争功之祸矣。男女之合，夫妇之分，婚姻聘内，送逆无礼，如是则人有失合之忧，而有争色之祸矣。故知者为之分也。(《富国篇》，《荀子》卷六，页一至三）</p>
<p>此以功利主义说明社会国家之起源，而与一切礼教制度以理论的根据;</p>
<p>与《墨子?尚同篇》所说同。盖人有聪明才知，知人无群之不能生存，又知人无道德制度之不能为群，故知者制为道德制度，而人亦受之。“故知者为之分也“，“知者“二字，极可注意。盖人之为此，乃以其有知识之故，非以其性中本有道德之故也。荀子又曰：</p>
<p>水火有气而无生，草木有生而无知，禽兽有知而无义，人有气有生有知亦且有义，故最为天下贵也。力不若牛，走不若马，而牛马为用，何也？曰，人能群，彼不能群也。人何以能群？曰分。分何以能行？曰义。故义以分则和，和则一，一则多力，多力则强，强则胜物，故宫室可得而居也。故序四时，裁万物，兼利天下。无它故焉，得之分义也。故人生不能无群，群而无分则争，争则乱，乱则离，离则弱，弱则不能胜物，故宫室不可得而居也。不可少顷舍礼义之谓也。（《王制篇》，《荀子》卷五，页十二至十三）</p>
<p>此言似以“有义“为“人之所以异于禽兽“，似从“人之所以为人者“立论，以证明分义之为必要。然归结于“和则一，一则多力，多力则强，强则胜物，故宫室可得而居也“；则仍从功利主义立论。荀子又曰：</p>
<p>人之所以为人者，何已也？曰，以其有辨也。饥而欲食，寒而欲暖，劳而欲息，好利而恶害，是人之所生而有也，是无待而然者也，是禹桀之所同也。然则人之所以为人者，非特以二足而无毛也，以其有辨也。今夫狴牲形相，亦二足而无毛也，然君子啜其羹，食其載。故人之所以为人者，非特以其二足而无毛也，以其有辨也。夫禽兽有父子而无父子之亲，有牝牡而无男女之别。故人道莫不有辨，辨莫大于分，分莫大于礼，礼莫大于圣王。（《非相篇》，</p>
<p>《荀子》卷三，页五至六）</p>
<p>此就“人之所以为人者“立论，以证明礼之必要。此点与孟子同。然以为“人之所生而有“者,惟“好利而恶害“等，仍与孟子异。</p>
<p>(七）礼论、乐论</p>
<p>荀子于《礼论篇》又论礼之起源，曰：</p>
<p>礼起于何也？曰：人生而有欲；欲而不得，则不能无求；求而无度量分界，则不能不争。争则乱，乱则穷。先王恶其乱也，故制礼义以分之，以养人之欲，给人之求，使欲必不穷乎物，物必不屈于欲，两者相持而长，是礼之所起也。（《荀子》卷十三，页一）</p>
<p>此谓礼定分以节人之欲。上文谓孔子讲学，一方面注重个人性情之自由，一方面又注重人之行为之外部规范（第四章第五节）。孟子较注重于个人性情之自由，盖孟子既主性善之说，当然亦重视个人之道德判断也(第六章第五节）。荀子较注重于人之行为之外部规范，较注重礼。荀子曰：</p>
<p>学恶乎始？恶乎终？曰，其数则始乎诵经，终乎读礼。（《劝学篇》，《荀子》卷一，页十一）</p>
<p>又曰：</p>
<p>凡用血气志意知虑，由礼则治通，不由礼则勃乱提優。食饮衣服居处动静，由礼则和节，不由礼则触陷生疾。容貌态度进退趋行，由礼则雅，不由礼则夷固僻违，庸众而野。故人无礼则不生，事</p>
<p>无礼则不成，国家无礼则不宁。《诗》曰“礼仪卒度，笑语卒获“，此之谓也。（《修身篇》，《荀子》卷一，页十七）</p>
<p>盖荀子以为“人之性恶，其善者伪也“；故不能不注重礼以矫人之性也。</p>
<p>礼之用除定分以节人之欲外，又为文以饰人之情。就其节人之欲说，与性恶说相一贯，此方面荀子言之甚精。但就文人之情说，则与性恶说不一贯。如说天地间有血气之属莫不有知，有知之属莫不知爱其类，此爱即孟子所谓恻隐之心也。荀子亦重功利，与墨子有相同处。但荀子对于情感之态度，与墨子大不相同。墨子以其极端的功利主义之观点，以人之许多情感为无用无意义而压抑之，其结果为荀子所谓“蔽于用而不知文“。荀子虽亦主功利，然不如墨子之极端，故亦重视情感，重用亦重文；此可于荀子论丧祭礼中见之。丧祭礼之原始，皆起于人之迷信。荀子以其自然主义的哲学；与丧祭礼以新意义，此荀子之一大贡献也。荀子言乐亦多精义。《礼记》中言丧祭礼及乐诸篇，多与荀子同。大约非抄《荀子》即荀派后学所作也。为叙述方便起见，《荀子》中之《礼论》《乐论》二篇，本章不论，俟于第十四章中与《礼记》中别篇综合论之。</p>
<p>(八）王霸</p>
<p>“人道莫不有辨，辨莫大于分，分莫大于礼，礼莫大于圣王。“荀子</p>
<p>曰：</p>
<p>圣也者，尽伦者也。王也者，尽制者也。两尽者足以为天下极矣。（《解蔽篇》，《荀子》卷十五，页十六）</p>
<p>荀子之政治哲学，亦以为必圣人为王，方能有最善之国家社会。故曰：</p>
<p>故天子唯其人。天下者，至重也，非至强莫之能任；至大也，非</p>
<p>至辨莫之能分；至众也，非至明莫之能和。此三至者，非圣人莫之能尽，故非圣人莫之能王。（《正论篇》，《荀子》卷十二，页四至五）</p>
<p>圣人为王，所行之政，即为王政。荀子论王霸之别曰：</p>
<p>然而仲尼之门人，五尺之竖子，言羞称乎五伯，是何也？曰，然，彼非本政教也，非致隆高也，非綦文理也，非服人之心也。乡方略，审劳佚，畜积修斗而能颠倒其敌者也。诈心以胜矣。彼以让饰争，依乎仁而蹈利者也。小人之杰也，彼固曷足称乎大君子之门哉！彼王者则不然。致贤而能以救不肖；致强而能以宽弱。战必能殆之，而羞与之斗。委然成文，以示之天下，而暴国安自化矣。有灾缪者，然后诛之，故圣王之诛也綦省矣。（《仲尼篇》，《荀子》卷三，页二十三至二十四）</p>
<p>圣人为王，所行之政为王政。否则即非乱政，亦只霸政耳。此与孟子所说王霸之区别同。不过孟子说王霸之区别，同时又就动机立论。如谓王者之王政，乃自其“不忍人之心“发出。荀子不主性善，故不即此以区别王霸也。</p>
<p>荀子述在王政下人民之生活状况云：</p>
<p>王者之法，等赋政事，所以财万物，养万民也。田野什一，关巿几而不征，山林泽梁以时禁发而不税，相地而衰政，理道之远近而致贡，通流财物粟米，无有滞留，使相归移也。四海之内若一家，故近者不隐其能，远者不疾其劳，无幽闲隐僻之国，莫不趋使而安乐之。夫是之谓人师，是王者之法也。（《王制篇》，《荀子》卷五，页九至十）</p>
<p>又曰：</p>
<p>君者，善群也。群道当则万物皆得其宜，六畜皆得其长，群生皆得其命。故养长时则六畜育，杀生时则草木殖，政令时则百姓一，贤良服，圣王之制也。草木荣华滋硕之时，则斤斧不入山林，不夭其生，不绝其长也；鼋•鱼鳖鳅鳢孕别之时，网罟毒药不入泽，不夭其生，不绝其长也。春耕夏耘，秋收冬藏，四者不失其时，故五谷不绝，而百姓有余食也；污池渊沼川泽，谨其时禁，故鱼鳖优多而百姓有余用也；斩伐养长，不失其时，故山林不童而百姓有余材也。(《王制篇》，《荀子》卷五，页十三至十四）</p>
<p>’此所说与孟子同，惟未提及井田之制耳。荀子论汤武征诛之说曰：</p>
<p>世俗之为说者曰：桀纣有天下，汤武篡而夺之。是不然。……汤武非取天下也，修其道，行其义，兴天下之同利，除天下之同害，而天下归之也。桀纣非去天下也，反禹汤之德，乱礼义之分，禽兽之行，积其凶，全其恶，而天下去之也。天下归之之谓王，天下去之之谓亡。故桀纣无天下，而汤武不弑君，由此效之也。（《正论篇》，《荀子》卷十二，页二至四）</p>
<p>荀子论尧舜禅让之说曰：</p>
<p>世俗之为说者曰：尧舜擅（同禅）让。是不然。……圣王已没，天下无圣，则固莫足以擅天下矣。天下有圣而在后子（原无此字，据俞校增）者，则天下不离，朝不易位，国不更制，天下厌然，与乡无以异也。以尧继尧，夫又何变之有矣。圣不在后子，而在三公，则</p>
<p>天下如归，犹复而振之矣，天下厌然，与乡无以异也。以尧继尧，夫又何变之有矣。唯其徙朝改制为难。故天子生则天下一隆，致顺而治，论德而定次。死则能任天下者必有之矣。夫礼义之分尽矣，擅让恶用矣哉？（《正论篇》，《荀子》卷十二，页十至十二）</p>
<p>此谓汤武之王，乃天下之人自归之。尧舜不必禅让，盖一圣王死，若其子仍为圣人，则当然相继为王。若圣不在后子，而在三公，则天下归三公。总之一圣王死，必有能任天下者继之。此圣王政治之理想，与孟子同。不过孟子又提出一天字，荀子则专就人事立论耳。</p>
<p>荀子之政治哲学，又有与孟子异者，则因荀子以为人之性恶之故，不注重个人性情之自由，故以为所说圣王之威权，应为绝对的。荀子曰：</p>
<p>天子者，势位至尊，无敌于天下。……道德纯备，智惠甚明。南面而听天下，生民之属，莫不振动从服，以化顺之。天下无隐士，无遗善。同焉者是也，异焉者非也。（《正论篇》，《荀子》卷十二，页十至十一）</p>
<p>此与墨子尚同之说相合。盖墨子虽不必以人性为积极的恶，而固亦不以人性为本有善端也。</p>
<p>(九）正名</p>
<p>孔子言“正名“,欲使“君君，臣臣，父父，子子“。孟子言“无父无君，是禽兽也“；孟子正人之名而排无父无君者于人之外，是亦孟子之正名主义也。不过孔孟之正名，仅从道德着想，故其正名主义，仅有伦理的兴趣，而无逻辑的兴趣。犹之苏格拉底之“以归纳法求定义“，亦原只有伦理的兴趣也。柏拉图讲概念，其伦理的兴趣，亦较其逻辑的兴趣为</p>
<p>大。至亚力士多德始有纯讲逻辑之著作。荀子生当“辩者“正盛时代，故其所讲正名，逻辑的兴趣亦甚大。</p>
<p>上文谓《墨经》及《荀子，正名篇》皆拥护常识，驳辩者之说（第十一章第一节）。《正名篇》所讲之知识论及逻辑，其根本观点，与《墨经》同，兹以之与《墨经》比较论之。</p>
<p>上文谓荀子之心理学中，只有能虑能知之心，及有求而欲满足之情欲。“知“者，《荀子•正名篇》云：</p>
<p>所以知之在人者谓之知，知有所合谓之智。……形体色理以目异。声音清浊，调竽奇声，以耳异。甘苦咸淡，辛酸奇味，以口异。香臭芬郁，腥臊洒酸奇臭，以鼻异。疾痒沧热，滑铍轻重，以形体异。说故喜怒哀乐爱恶欲，以心异。心有征知。征知则缘耳而知声可也；蜂目而知形可也。然而征知必将待天官之当簿其类然、后可也。五官簿之而不知，心征之而无说，则人莫不然谓之不知。(《荀子》卷十六，页二至五）</p>
<p>《墨经》谓：“知，材也。“人皆有能知之才能，即“所以知之在人者“。“知，接也“。此能知之才能与所知之事物相遇，则即有知识。“知有所合谓之智“，亦即此意也。能知与所知相合，即有知识，然此知识只是感觉。吾人只感觉一物，严格地说，尚不能即谓为知之。《墨经》于“知，材也“，“知，接也“之外，尚言“恕，明也“。“恕，明也“之恕，与此所谓“征知“相当。盖人之能知之才能，与所知之事物相遇，则即可感觉其态貌，《墨经》所谓“以其知遇物而能貌之“也。所知之事物，多而且异，形体色理等，皆吾人能知之天官，所感觉之多而且异之种种态貌也。天官者，《天论篇》云：“耳目鼻口形能（王念孙曰：“能读为态“），各有接不相能也，夫是之谓天官。“（《荀子》卷十一，页十七）吾人能知之才能，遇外物即所知，不但能感觉其态貌，且能知其为何物。如见一树，不但感觉其态貌，</p>
<p>且能知其为树。其所以能如此者，以吾人能知之才能中包有心也。《天论篇》云：“心居中虚，以治五官，夫是之谓天君。“（同上）“心有征知“；征有证明之意（胡适之先生说）。吾人之眼，遇一树而感觉其形态，吾人之心，即知其为树，此即“征知“之作用也。心有“征知“，则“缘耳而知声可也；缘目而知形可也“。若无征知，则耳目等天官，对于所知之事物，只能感觉其形态，不知其为何物也。吾人知此树为树，即吾人之心，将此个体的物列于吾人所巳知之树之类中。所谓“征知必待天官之当簿其类然后可也“。如吾人经验中本无树之类,则即不知此个体的物为树。所谓“五官簿之而不知，心征之而无说，则人莫不然谓之不知“也。至于名之起源及其功用，《荀子，正名篇》曰：</p>
<p>制名以指实，上以明贵贱，下以辨同异。贵贱明，同异别，如是则志无不喻之患，事无困废之祸，此所为有名也。然则何缘而以同异？曰：缘天官。凡同类同情者，其天官之意物也同，故比方之疑似而通，是所以共其约名以相期也。形体色理以目异。声音飧浊，调竽奇声，以耳异。……此所缘而以同异也。然后随而命之，同则同之，异则异之。单足以喻则单，单不足以喻则兼。单与兼无所相避则共，虽共不为害矣。知异实者之异名也，故使异实者莫不异名也，不可乱也。犹使异实（杨注云：“或曰当为同实。“）者莫不同名也。故万物虽众，有时而欲遍举之，故谓之物。物也者，大共名也，推而共之，共则有共，至于无共，然后止。有时而欲偏（原作遍，据俞校改）举之，故谓之鸟兽。鸟兽也者，大别名也，推而别之，别则有别，至于无别，然后止。名无固宜，约之以命。约定俗成谓之宜，异于约则谓之不宜。名无面实，约之以命实。约定俗成，谓之实名。名有固善，径易而不拂，谓之善。（《荀子》卷十六，页四至七）</p>
<p>524三松堂全集（第二卷）/中国哲学史（上）</p>
<p>“凡同类同情者，其天官之意物也同“。吾人同为人类，有相同之感官，故对于外物有相同之知识。故“制名以指实“，以互相喻其志意。实为个体，名不能指个体所全有之性质，故名之于个体，只“比方之疑似而通“而巳。名既所以指实，其所指必须确定。物之同者，则以同名指之;物之异者,则以异名指之。“使异实者莫不异名也“，“使同实者莫不同名也“，则名可以“辨同异“矣。共名别名之分，可以普通逻辑书中所说“朴尔斐利之树“表之。其“树“为：</p>
<p>—无形的 -无生的 ’无感觉的 ’非理性的</p>
<p>「物. 「生. r动. 「人，</p>
<p>质 物 物 类</p>
<p>-有形的“J -有生的““ -有感觉的」 -理性的</p>
<p>此西洋古代逻辑家朴尔斐利所制，以说明类与种之关系者也。以荀子术语说之，则此中“本体“为最大之共名，其上“至于无共“。“人类“为最小之别名，其下“至于无别“。至于“物质“、“生物“、“动物“等，则对于在其上者为别名，对于在其下者为共名也。</p>
<p>指事物之名之功用，在于别同异。指社会上人与人各种关系之名，其功用在于别贵贱。如君、臣、父、子等名。皆所以指出此人对于彼人之关系。孔子所谓正名，即专正此等名，使为君者必合乎君之名，为臣者必合乎臣之名。荀子承儒家之传统的精神。故其所谓正名，除逻辑的意义外，尚有伦理的意义。故曰：“上以明贵贱，下以辨同异。“</p>
<p>“名无固宜“，谓初制名之时，以某名指某实，本为人所随意约定。人相约以狗名狗。在初制名之时，人本亦可相约以马名狗也。所谓“名无固宜“、“名无固实“也。但约既已定，人之用某名指某实，既已成为习俗，则即名有固宜,有固实，不可随便乱改矣。然在初制名之时，名虽无“固宜“、“固实“，而却有“固善“。平顺易呼之名，固较不平顺易呼者为善也。</p>
<p>名必有一定之意义，然后“志无不喻之患，事无困废之祸“。为统一起见，一切名皆由政府制定。制定后人民不能随便改动。《正名篇》曰：</p>
<p>故王者之制名，名定而实辨，道行而志通，则慎率民而一焉。故析辞擅作名，以乱正名，使民疑惑，人多辨讼，则谓之大奸，其罪犹为符节度量之罪也。故其民莫敢托为奇辞以乱正名，故其民悫，悫则易使，易使则功（原作公，依顾校改）。其民莫敢托为奇辞以乱正名，故壹于道法，而谨于循令矣。如是则其迹长矣。迹长功成，治之极也，是谨于守名约之功也。……若有王者起，必将有循于旧名，有作于新名。（《荀子》卷十六，页二至三）</p>
<p>盖人之知识若增加，则名亦须增加也。既有名后，人即可用之以言说辩论，以达心中之意。《正名篇》曰：</p>
<p>名闻而实喻，名之用也。累而成文，名之丽也。用丽倶得，谓之知名。名也者，所以期累实也。辞也者，兼异实之名，以论（王念孙云：“论当为谕字之误。“；)一意也。辨说也者，不异实名，以喻动静之道也。期命也者，辨说之用也。辨说也者，心之象道也。心也者，道之工宰也。道也者，治之经理也。心合于道，说合于心，辞合于说，正名而期，质请而喻，辨异而不过，推类而不悖，听则合文，辨则尽故，以正道而辨奸，犹引绳以持曲直。是故邪说不能乱，百家无所窜。……是以圣人之辨说也。（《荀子》卷十六，页九至十一）</p>
<p>辞“兼异实之名以论一意“，如谓“人是动物“。即《墨子’小取篇》所谓“以辞抒意“之辞也。就某事物详细讨论之，谓之辨说。如《礼论篇》对于礼作详细之讨论，即所谓“不异实名以喻动静之道也“。“质请而喻“，王念孙曰：“请读为情。情，实也。“言辨说之时，所用之名既正，所举之</p>
<p>实亦喻；又“辨异而不过，推类而不悖，听则合文，辨则尽故“，则以“正道而辨奸，犹引绳以持曲直“矣。“推类而不悖“，“辨则尽故“二点，《墨子?小取篇》更详言之，荀子仅提及而已。</p>
<p>荀子对于当时诸家学说，俱有辩驳。《正名篇》更就正名之观点，将当时流行彼所认为误谬之学说，分为三科。其第一科为：</p>
<p>见侮不辱，圣人不爱己，杀盗非杀人也。此惑于用名以乱名者也。验之所以为有名，而观其孰行，则能禁之矣。（《荀子》卷十六，页七）</p>
<p>“见侮不辱“，为宋径之学说。“圣人不爱己，杀盗非杀人“，为墨者学说。《墨子，大取篇》曰：“爱人不外己，己在所爱之中。己在所爱，爱加于己，伦列之爱己，爱人也。“此谓伦列之爱己，郎是爱人，故曰，圣人不爱己。然“见侮“之名之内涵，即包有见辱之义。“盗“之名之内涵，亦包有其是人之义。“己“之名与“人“之名，内涵外延各异。今曰“见侮不辱，杀盗非杀人，爱己即爱人“，是“以名乱名“也。试观此诸名之所以为此诸名，而察“见侮“之名之内涵中，是否包有见辱之义；“盗“之名之内涵中，是否包有是人之义。再比较“人““己“之名之内涵外延，即可知为此言者之是否错误矣。其第二科为：</p>
<p>山渊平，情欲寡，刍豢不加甘，大钟不加乐。此惑于用实以乱名者也。验之所缘无（郭云：“无字衍文。“）以同异，而观其孰调，则能禁之矣。（《荀子》卷十六，页八）</p>
<p>“山渊平“，即惠施所谓“山与泽平“。“情欲寡“，为宋径之学说。“刍豢不加甘，大钟不加乐“，似当时墨者为此辩论，言刍豢本不加甘，大钟本</p>
<p>不加乐，以拥护其节用非乐之说。就个体之“实“方面说，山有时亦可谓为卑，渊有时亦可谓为高。有时在高地之渊，实可与在低地上之山平。</p>
<p>有些人之情有时亦欲寡。刍豢有时对于有些人亦不加甘。大钟有时对于有些人亦不加乐。然因此即谓山皆与泽平，人之情皆欲寡，刍豢对于一切人皆不加甘，大钟对于一切人皆不加乐，是以个体之实有时之特殊情形，为其名所指之一类之物之共同情形。此所谓以实乱名也。试以吾人之天官，直接观察，山是否皆与泽平，吾人自察吾人之经验,是否情欲寡，刍豢是否加甘，大钟是否加乐，则即可知为此说者之是否错误矣。其第三科为：</p>
<p>非而谒楹，有牛马非马也。此惑于用名以乱实者也。验之名约，以其所受，悖其所辞，则能禁之矣。（《荀子》卷十六，页八）</p>
<p>“非而谒楹“及“有牛马非马“，皆《墨经》中所说。前者未详其义。牛马非马，谓“牛马“之名，包括牛与马，故谓为非牛非马可。此条上文已详。</p>
<p>荀子以为牛马之中有马，今曰牛马非马，是以名乱实也。试察原来之名约，是否以马为马。如以马为马，则为此说者之错误可知矣。</p>
<p>上文就《墨经》说此牛马非马之一条，指出公孙龙与《墨经》之观点根本不同。《墨经》谓就一方面说，牛马非牛；就一方面说，牛马非牛亦未可。其说比公孙龙白马非马之说，已较为近于常识。荀子驳此三科之说，更纯就常识立论。</p>
<p>荀子对待此等彼所认为误谬之学说，更拟有极直截了当之办法。《正名篇》续云：</p>
<p>凡邪说辟言之离正道而擅作者，无不类于三惑者矣。故明君知其分而不与辨也。夫民易一以道，而不可与共故。故明君临之以势，道之以道，申之以命，章之以论，禁之以刑。故其民之化道也</p>
<p>如神，辨说（原作势，据卢校改）恶用矣哉？今圣王没，天下乱，奸言起，君子无势以临之，无刑以禁之，故辨说也。实不喻然后命，命不喻然后期，期不喻然后说，说不喻然后辨。故期命辨说也者，用之大文也，而王业之始也。（《荀子》卷十六，页八至九）</p>
<p>“民易一以道，而不可与共故“。故谓事之所以然。此言即孔子所谓“民可使由之，不可使知之“之意也。李斯为荀子弟子，观荀子此言，可知秦皇、李斯统一思想之政策之理论的根据矣。</p>
<h6 id="阅读日期-2025年01月15日-2025年01月15日-共-1-天">阅读日期：
2025年01月15日-2025年01月15日 共： 1 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
