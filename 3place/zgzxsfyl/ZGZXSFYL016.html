<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2704中国哲学史冯友兰016-2025年01月19日-中国哲学史冯友兰</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2704中国哲学史冯友兰016-2025年01月19日-中国哲学史冯友兰</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4
id="第十五章易传及淮南鸿烈中之宇宙论">第十五章《易传》及《淮南鸿烈》中之宇宙论</h4>
<p>(-)《周易》之起源及《易传》之作者</p>
<p>《易》之八卦，相传为伏羲所画。六十四卦，或云为伏羲所自重（王弼等说），或云为文王所重（司马迁等说）。卦辞爻辞，或云系文王所作(司马迁等说），或云卦辞文王作，爻辞周公作（马融等说）。“《彖》,《象》，《系辞》，《文言》，《序卦》之属十篇“，即所谓《十翼》者，相传皆孔子作。然此等传说，俱乏根据。商代无八卦，商人有卜而无筮。筮法乃周人所创，以替代或补助卜法者。卦及卦爻等于龟卜之兆。卦辞爻辞等于龟卜之繇辞。繇辞乃掌卜之人，视兆而占者。此等临时占辞，有时出于新造，有时亦沿用旧辞。如有与以前所卜相同之事，卜时又有与以前相同之兆，则占辞即可沿用其旧；如前无此兆，则须新造。灼龟自然的兆象，既多繁难不易辨识；而以前之占辞，又多繁难不易记忆。筮法之兴，即所以解决此种困难者。卦爻仿自兆而数有一定，每卦爻之下又系有一定之辞。筮时遇何卦何爻，即可依卦辞爻辞，引申推论。比之龟卜，实为简易（自商代无八卦以下至此，余永梁先生说，见《中央研究院</p>
<p>历史语言研究所集刊》第一本第一分）。《周易》之名，或即由此起。因其为周人所作，故冠曰周，因其用法简易，故名曰《易》。</p>
<p>《易》本为筮用，但后则虽不于筮时，人亦常引申卦爻辞中之意义，以为立说之根据。《左传》宣公十二年云：</p>
<p>晋师救郑。……彘子……以中军佐济。知庄子曰：“此师殆</p>
<p>哉！《周易》有之，在师tt之临S曰：“师出以律，否臧凶。“执事顺成为臧，逆为否。众散为弱，川壅为泽，有律以如己也，故曰“律否臧“；且律竭也。盈而以竭，夭且不整，所以凶也。不行之谓临；有帅而不从，临孰甚焉？此之谓矣。果遇必败，彘子尸之。虽免而归，必有大咎。（《左传》卷十一，“四部丛刊“本，页一至三）</p>
<p>又襄公二十八年云：</p>
<p>子展曰：“楚子将死矣！不修其政德，而贪昧于诸侯，以逞其愿，欲久得乎？《周易》有之，在复tt之颐S曰：’迷复，凶。’其楚子之谓乎？欲复其愿，而弃其本；复归无所，是i胃迷复，能无凶乎？“(《左传》卷十八，页十六）</p>
<p>孔子引申《恒》卦九三爻辞之意义，以教人须有恒(见第四章第一节），亦此类也。荀子亦常就卦爻辞之意义，加以引申，以为立说之根据。《非相篇》云：</p>
<p>故赠人以言，重于金石珠玉；观人以言，美于黼黻文章；听人以言，乐于钟鼓琴瑟。故君子之于言无厌。鄙夫反是，好其实不恤其文，是以终身不免埤圩庸俗。故《易》曰：“括囊无咎无誉“，腐儒之谓也。（《荀子》卷三，“四部丛刊“本，页八至九）</p>
<p>“括囊无咎无誉“，为《易’坤》六四爻辞。《大略篇》云：</p>
<p>《易》曰：“复自道，何其咎。“《春秋》贤穆公，以为能变也。（《荀子》卷十九，页十）</p>
<p>“复自道，何其咎“，为《易?小畜》初九爻辞。《大略篇》云：</p>
<p>《易》之《咸》，见夫妇。夫妇之道，不可不正也，君臣父子之本也。咸，感也。以高下下，以男下女，柔上而刚下。（《荀子》卷十九，页九）</p>
<p>此更就一卦之义而引申之，与《易传》中之《咸卦》彖辞意同文异。从此等观点观《易》，则《易》已非止为筮用之书，而为涵有各种意义之书矣。《易传》之作者，非止一人，然皆本此观点以观《易》，本前人之说，附以己见，务与《易》之卦爻及卦辞爻辞以最大之涵义，以使《易》成为一有系统的哲学书也。</p>
<p>所谓《十翼》非孔子所作，前人及时人论之已详〔〕。《汉书?儒林传》曰：</p>
<p>及秦禁学，《易》为卜筮之书，独不禁，故传授者不绝也。汉兴，田何以齐田徙杜陵，号杜田生。授东武王同子中；洛阳周王孙，丁宽；齐服生；皆著《易传》数篇。（《汉书》卷八十八，同“文影殿刊“本，页七）</p>
<p>王同、周王孙、丁宽、服生等所著之《易传》，不知是否即在现有之《易-十翼》中。要之现在所有之《易?十翼》，皆王同等所作《易传》之类也。</p>
<ul>
<li>〔注〕说见欧阳修《易童子问》，崔东壁《洙泗考信录》,顾颉刚先生《古史辩》及拙作《孔子在中国历史中之地位》。</li>
</ul>
<p>(二）八卦及阴阳</p>
<p>周人为八卦，又重之为六十四卦，以仿龟兆。其初八卦本不必有何意义，及后日益附演，八卦乃各有其所代表之事物。如《说卦》云：</p>
<p>乾，天也，故称乎父。坤，地也，故称乎母。震一索而得男，故谓之长男。巽一索而得女，故谓之长女。坎再索而得男，故谓之中男。离再索而得女，故谓之中女。艮三’索而得男，故谓之少男。兌三索而得女，故谓之少女。乾为天，为圜，为君，为父……坤为地，为母……震为雷……巽为木，为风……坎为水……为月……离为火，为日……艮为山……兌为泽……（《周易》卷九，“四部丛刊“本，页三至四）</p>
<p>《说卦》，《序卦》，《杂卦》三篇,在所谓《十翼》中，尤为晚出。然据《左传》《国语》所记，春秋时人亦已以乾为天，坤为土，巽为风(见《左传》庄公二十二年），离为火，艮为山（见《左传》昭公十五年），震为雷，坎为水（见《国语，晋语》）；又以震为长男，坤为母（同上）。可见《说卦》所说，亦本前人所巳言者而整齐排比之耳。八卦已有此诸种意义时，讲《周易》者之宇宙论，系以个人生命之来源为根据，而类推及其他事物之来源。《易?系辞》云：“天地氤氲，万物化醇；男女构精，万物化生。“（《周易》卷八，页五至六）男女交合而生人，故类推而以为宇宙间亦有二原理。其男性的原理为阳，其卦为乾；其女性的原理为阴，其卦为坤。而天地乃其具体的代表。乾坤相交，乾一之坤为震，为长男，而雷为其具体的代表;坤一之乾为巽，为长女，而风为其具体的代表；乾二之坤为坎，为中</p>
<p>男，而水为其具体的代表；坤二之乾为离，为中女，而火为其具体的代表；乾三之坤为艮，为少男，而山为其具体的代表；坤三之乾为兑，为少女，而泽为其具体的代表。总之，宇宙间之最大者为天地，天上之最惹人注意者为日月风雷;地上之最惹人注意者为山泽，人生之最切用者为水火；古人以此数者为宇宙之根本，于是以八卦配之；而又依人间父母子女之关系，而推定其间之关系焉。</p>
<p>此以八卦所代表者为宇宙之根本。此八卦说与前所述之五行说(见前第七章第七节）在先秦似为两独立的系统。在其时，讲五行者不讲八卦，讲八卦者不讲五行。至汉此两说始相混合。汉人称驺衍等为阴阳家，其实阴阳乃八卦说之系统中所讲，驺衍等不讲八卦也。</p>
<p>古本已有以阴阳之说，解释宇宙间诸现象者（见第三章第四节）。此后常言及阴阳者为道家，如《老子》：“道生一，一生二，二生三，三生万物。万物负阴而抱阳，冲气以为和。“（见上第八章第四节引）《吕氏舂秋》亦曰：</p>
<p>太一生两仪，两仪生阴阳。（《大乐篇》，《吕氏春秋》卷五，“四部丛刊“本，页三）</p>
<p>《礼记•礼运篇》亦曰：</p>
<p>礼必本于太一，分而为天地，转而为阴阳。（《礼记》卷七，“四部丛刊“本，页八至九）</p>
<p>《易?系辞》亦曰：</p>
<p>《易》有太极，是生两仪。两仪生四象，四象生八卦。（《周易》卷七，页十）</p>
<p>又曰：</p>
<p>一阴一阳之为道；继之者善也，成之者性也。仁者见之谓之仁，知者见之谓之知。百姓日用而不知，故君子之道鲜矣。显诸仁，藏诸用，鼓万物而不与圣人同忧。盛德大业，至矣哉。富有之谓大业；日新之谓盛德；生生之谓《易》。（《周易》卷七，页三至四）</p>
<p>《老子》所谓二，乃指天地。《吕氏春秋》所谓两仪，亦似指天地。《易，系辞》所谓两仪，则似指阴阳，此观于“一阴一阳之谓道“之言可见也。焦循云：“一阴一阳之谓道；分于道之谓命；形于一之谓性。分道之一，以成一人之性。合万物之性，以为一贯之道。一阴一阳，道之所以不巳。“(《论语通释?一贯忠恕》)此所说道与性之关系，正如道家所说道与德之关系。道指万物全体之所以生之原理，而人物之性，则所分于道之一部分也。凡道所生，皆非是恶；故曰“继之者善也“。道分为确定的部分，然后被决定而为有所成；故曰“成之者性也“。“仁者见之谓之仁，智者见之谓之智“，则《老子》所说“道可道，非常道；名可名，非常名“（一章，《老子》上篇，“武英殿聚珍版丛书“本，页一）也。道“生而不有，为而不恃，长而不宰“（五十一章，《老子》下篇页十七），故“百姓日用而不知“也。道“鼓万物而不与圣人同忧“；《老子》亦云：“天地不仁，以万物为刍狗。“（五章，《老子》上篇页五)盖万物自然而生，天地本无心于为仁，亦无心为万物忧也。《易传》采《老》学道之观念，又采阴阳之说，以之配于乾坤。使之为道或太极所生之二宇宙的原理。关于此二原理之性质，《易传》云：</p>
<p>大哉乾元，万物资始，乃统天。(《乾?彖》，《周易》卷一，页一）</p>
<p>乾道变化，各正性命。</p>
<p>至哉坤元，万物资生，乃顺承天。（《坤?彖》，《周易》卷一，页</p>
<p>五）</p>
<p>乾道成男；坤道成女。乾知大始；坤作成物。乾以易知；坤以简能。（《系辞》上，《周易》卷七，页一）</p>
<p>夫乾，其静也专，其动也直，是以大生焉。夫坤，其静也翕，其动也辟，是以广生焉。（《系辞》上，《周易》卷七，页四）</p>
<p>乾，阳物也；坤，阴物也；阴阳合德，而刚柔有体，以体天地之撰。（《系辞》下，《周易》卷八，页六）</p>
<p>此亦以个人生命之来源为根据，类推万物之来源。以“男女构精，万物化生“之事实，类推而定为“天地氤氲，万物化醇“之原理。“天施地生，其益无方“（《益?彖》，《周易》卷四，页十四），天地即乾坤阴阳之具体代表也。此二原理，一刚一柔，一施一受，一为万物之所“资始“，一为万物之所“资生“。“夫乾，其静也专，其动也直“；“夫坤，其静也翕，其动也辟“。“阖户谓之坤，辟户谓之乾。“（《系辞》上，《周易》卷七，页十）皆根据男女两性对于生殖之活动，以说明乾坤。</p>
<p>乾与坤在别方面之关系，《易传》亦以当时男女在社会之地位与关系为根据，而类推之。《坤?彖》云：</p>
<p>至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆。柔顺利贞，君子攸行。先迷失道，后顺得常。……安贞之吉，应地无疆。（《周易》卷一，页</p>
<p>五）《文言》云：</p>
<p>坤至柔而动也刚，至静而德方。后得主而有常，含万物而化</p>
<p>光。坤道其顺乎？承天而时行。……阴虽有美，含之以从王事，弗敢成也。地道也，妻道也，臣道也；地道无成而代有终也。（《周易》卷一，页六至七）</p>
<p>乾阳为主，坤阴为辅。坤阴自为先,则“迷而失道“；从乾阳后，则“得主而有常“。所谓“以顺为正者，妾妇之道也“。</p>
<p>男女必须交合而后能生子，阴阳亦必须交合而后能生万物。《易传》云：</p>
<p>泰……则是天地交而万物通也，上下交而其志同也。（《泰-</p>
<p>彖》，《周易》卷二，页一）</p>
<p>天地感而万物化生。（《咸?彖》，《周易》卷四，页一）</p>
<p>天地相遇，品物咸章也。（《•?彖》，《周易》卷五，页二）</p>
<p>归妹，天地之大义也。天地不交，而万物不兴。归妹，人之终</p>
<p>始也。（《归妹’彖》，《周易》卷五，页十五）</p>
<p>天地即乾坤之具体的表现；乾坤即天地所代表之抽象的原理。“天地不交而万物不兴“；天地交则生万物。“天地睽而其事同也，男女暌而其志通也，万物睽而其事类也。“（《睽?彖》，《周易》卷四，页八）因交则天地虽睽隔而事同，犹男女虽睽隔而志通。</p>
<p>(三）宇宙间诸事物之发展变化</p>
<p>因乾坤之交感，而乃有万物，而乃有发展变化。《易传》曰：</p>
<p>天地解而雷雨作；雷雨作而百果草木皆甲坼。（王弼注曰：“天地否结，则雷雨不作；交通感散，雷雨乃作也。“）（《解?彖》，《周易》卷四，页十一）</p>
<p>天地革而四时成。（《革’彖》，《周易》卷五，页九）</p>
<p>显诸仁，藏诸用。鼓万物而不与圣人同忧，盛德大业，至矣哉!富有之谓大业，日新之谓盛德。（《系辞》上，《周易》卷七，页四）</p>
<p>阖户谓之坤，辟户谓之乾；一阖一辟谓之变，往来不穷谓之通。(《系辞》上，《周易》卷七，页十）</p>
<p>宇宙间诸事物时时革新，时时变化，所谓日新也，</p>
<p>宇宙间诸事物之变化，皆依一定之秩序。《易传》云：</p>
<p>天地以顺动，故日月不过，而四时不忒。（《豫?彖》，《周易》卷二，页六）</p>
<p>天地节而四时成。（《节?彖》，《周易》卷六，页六）</p>
<p>天地之道，恒久而不已也。利有攸往，终则有始也。日月得天</p>
<p>而能久照，四时变化而能久成。……观其所恒，而天地万物之情可</p>
<p>见矣。（《恒’彖》，《周易》卷四，页二）</p>
<p>吉凶者，贞胜者也。天地之道，贞观者也。日月之道，贞明者</p>
<p>也。天下之动贞夫一者也。（《系辞》下，《周易》卷八，页一）</p>
<p>此皆谓宇宙间诸事物，皆依一定之秩序，永久进行。《中庸》曰：“天地之道，可一言而尽也。其为物不贰，则其生物不测。“《易传》所谓“天下之动贞夫一“，正此意也。惟其如此，故宇宙演化，永无止期，故《序卦》云：</p>
<p>物不可穷也，故受之以未济终焉。（《周易》卷九，页八）</p>
<p>(四）宇宙间事物变化之循环</p>
<p>宇宙间事物时时变化。其变化是循环的。《易传》云:</p>
<p>无往不复，天地际也。（《泰?象》，《周易》卷二，页一）</p>
<p>终则有始，天行也。（《蛊’彖》，《周易》卷二，页九）</p>
<p>反复其道，七日来复。……复，其见天地之心乎！（《复?彖》，</p>
<p>《周易》卷三，页四）</p>
<p>曰中则昃，月盈则食；天地盈虛，与时消息。（《丰?彖》，《周易》</p>
<p>卷六，页一）</p>
<p>曰往则月来，月往则日来，日月相推，而明生焉。寒往则署来，署往则寒来，寒署相推，而岁成焉。往者，屈也；来者，信也；屈信相感而利生焉。（《系辞》下，《周易》卷八，页三至四）</p>
<p>“反复其道“，“无往不复“，宇宙间事物之“往来““屈信“，皆如日月寒暑之循环往来，此所谓“复“。此为宇宙间事物变化所依之一大通则。故曰：“复，其见天地之心乎！“</p>
<p>惟其如此,所以宇宙间任何事物，若发展至一定程度，则即变而为其反面。“日中则炅，月盈则食“，故《乾卦》六爻，以九五为最善。至于《乾》之上九，则为“亢龙有悔“，有“穷之灾“矣。孔子于此云：</p>
<p>亢之为言也，知进而不知退，知存而不知亡，知得而不知丧。其唯圣人乎！知进退存亡而不失其正者，其惟圣人乎！（《文言》，《周易》卷一，页五）</p>
<p>“物极必反“，此《易》理亦《老子》所持之理也。依《易传》所解释，六十四卦之次序，亦表示物极必反之义。《序卦》云：</p>
<p>……履而泰然后安，故受之以泰。泰者，通也。物不可以终通，故受之以否。物不可以终否，故受之以同人。《周易》卷九，页五）</p>
<p>物不可以苟合而已，故受之以贲。贲者，饰也。致饰然后亨则尽矣，故受之以剥。剥者，剥也。物不可以终尽，剥穷上反下，故受之以复。……（同上）</p>
<p>震者，动也。物不可以终动，止之，故受之以艮。艮者，止也。物不可以终止，故受之以渐。（《周易》卷九，页七）</p>
<p>惟其如此，故在宇宙变化程序中，有好亦必有不好。故《系辞》云：</p>
<p>吉凶悔吝者，生乎动者也。（《周易》卷八，页一）爻也者，效天下之动者也，是故吉凶生而悔吝著也。（《周易》卷八，页三）</p>
<p>吉凶既与动常相即不离，而宇宙演化，即是一动。所以宇宙之有恶，乃必然之势。故《系辞》又云：“八卦定吉凶，吉凶生大业。“大业必与吉凶</p>
<p>为缘，此即叔本华所说之“永久公道“也。</p>
<ul>
<li><p>〔注〕按（序卦》在所谓《十翼》中尤为晚出。然《淮南子-繆称训》云：“动而有益则损随之。故《易》曰：‘剥之不可终尽也,故受之以复。’“（《淮南子》卷十，刘文典先生《淮南鸿烈集解》，商务铅印本，页七）是《序卦》所说诸义，淮南王时已有之矣。</p></li>
<li><p>〔又注〕某笔记中谓，一仙人谓：下棋无必胜之法，但有必不输之法。问必不输之法为何？曰：不下棋。下棋为一动，动则必有吉凶悔吝也。“</p></li>
</ul>
<p>(五）易象与人事</p>
<p>宇宙间有诸事物，诸事物之发展变化，有如此诸公例。《易》之为书，依《易传》说，即所以将宇宙诸事物及其发展变化之公例，以简明之象征，摹拟之，代表之，以便人之取法。《易》之一书，即宇宙全体之一缩影也。《系辞》云：</p>
<p>易者，象也；象也者，像也。（《周易》卷八，页三）</p>
<p>夫象，圣人有以见天下之赜，而拟诸其形容，象其物宜，是故谓</p>
<p>之象。（《周易》卷七，页十二）</p>
<p>见乃谓之象；形乃谓之器；制而用之谓之法；利用出入，民咸用</p>
<p>之，谓之神。（《周易》卷七，页十）</p>
<p>圣人见“天下之赜“，而“拟其形容，象其物宜“，以得其“象“；又摹拟此象，造为“器“，制为“法“；“民咸用之“。故曰：</p>
<p>天生神物，圣人则之。天地变化，圣人效之。天垂象见吉凶，圣人象之。（《系辞》上，《周易》卷七，页十一）</p>
<p>宇宙间诸事物，时时革新，时时变化；《易》摹拟宇宙间诸事物，摹拟其变化。《易传》云：</p>
<p>爻也者，效天下之动者也。（《系辞》下，《周易》卷八，页三）《易》之为书也不可远，其为道也屡迁。变动不居，周流六虛，</p>
<p>上下无常，刚柔相易，不可为典要，惟变所适。（《系辞》下，《周易》</p>
<p>卷八，页七）</p>
<p>惟其如此，故《易传》屡言“时“；事物之发展若至于极点则一变而为其反面，故《易传》屡言“中“。惠栋曰：</p>
<p>《易》道深矣！一言以蔽之曰，时中。孔子作彖传，言时者二十四卦，言中者三十五卦；象传，言时者六卦，言中者三十六卦。其言时也，有所谓：时者，待肘者，时行者，时成者，时变者，’时用者，时义，时发，时舍，时极者。其言中，有所谓：中者，中正者，正中者，大</p>
<p>中者，中道者，中行者，行中者，刚中，柔中者。而《蒙》之彖，则又合时中而命之。……子思作《中庸》，述孔子之意，而曰：“君子而时中。“孟子亦曰：“孔子圣之时。“夫执中之训，肇于中天；时中之义，明于孔子；乃尧舜以来，相传之心法也。其在《丰?彖》曰：“天地盈虚，与时消息。“在《剥》曰：“君子尚消息盈虛，天行也。“《文言》曰：“知进退存亡，而不失其正者，其惟圣人乎？“皆时中之义也。（《易尚时中说》，《易汉学》，《续经解》本，卷七，页四）</p>
<p>盖儒家向来所说时中之义，至《易传》而又得一形上学的根据矣。</p>
<p>.〔注〕《易传》屡言中，故可疑为至少其中一部分，系“子思之儒“所作。’《文言》中之字句，且有与《中庸》同者。如《文言》乾初九云：“不易乎世，不成乎名；遁世无闷，不见是而无闷。“《中庸》亦云：“君子依乎中庸，遁世不见知而不悔。“九二云：“庸言之信，庸行之谨。“《中庸》亦言：“庸德之行，庸言之谨。“《文言》又云：“夫大人者，与天地合其德，与曰月合其明，与四时合其序，与鬼神合其吉凶。先天而天弗违，后天而奉天时。“《中庸》亦言：</p>
<p>“君子之道，建诸天地W不悖，质诸鬼神而无疑。“《中庸》又言：“至诚之道，可以前知。国家将兴，必有祯祥；国家将亡，必有妖孽。见乎蓍龟，动乎四体。’’《中庸》对《易》，亦有信仰也?</p>
<p>《易传》亦根据“物极则反“之义，与人以与《老子》所说相似之处世接物之方法。《谦’彖》云：</p>
<p>天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。（《周易》卷二，页五）</p>
<p>《系辞》云：</p>
<p>劳谦，君子有终吉。子曰：</p>
<p>“劳而不伐，有功而不德，厚之至</p>
<p>也。“语以其功下人者也。德言盛，礼言恭，谦也者，致恭以存其位者也。（《周易》卷七，页六）</p>
<p>又云：</p>
<p>危者，安其位者也；亡者，保其存者也；乱者，有其治者也。是故君子安而不忘危，存而不忘亡，治而不忘乱；是以身安而国家可保也。《易》曰：“其亡其亡，系于苞桑“。（《周易》卷八，页五）</p>
<p>此《老》学之说,而《易传》取之者也。</p>
<p>然《易传》所说之处世接物的方法，与《老子》所说，相似而不相同。盖《老子》注重“合“，而《易传》注重“中“。“合“者，两极端所生之新事情；而“中“者，则两极端中间之一境界也。如《老子》言：“大巧若拙。“大巧非巧与拙中间之一境界，而实乃巧与拙之合也。《易传》似只持“执两用中“之义;此其所以为儒家之典籍也。</p>
<p>《易传》以当时男女在社会上之地位与关系为根据，而类推乾与坤之关系。乾与坤之关系既如《易传》所说，而当时男女在社会上之地位与关系，乃更似为合理，且有形上学的根据。《家人?彖》曰：</p>
<p>家人，女正位乎内，男正位乎外；男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正；正家而天下定矣。（《周易》卷四，页七）</p>
<p>以男女“正位“为“天地之大义“，即与当时男女在社会上之地位与关系以形上学的根据也。《系辞》云：</p>
<p>天尊地卑，乾坤定矣。卑高以陈，贵贱位矣。（《周易》卷七，页</p>
<p>一）</p>
<p>社会上之有贵贱，正如天地之有高卑，同为自然，此亦易象所昭示者也。此外六十四卦中之“象曰“，皆言易象之可为人事所取法。如：</p>
<p>天行健，君子以自强不息。（《乾?象》，《周易》卷一，页二）地势坤，君子以厚德载物。（《坤象》，《周易》卷一，页五）</p>
<p>此易象之可应用于个人之修养者也。又如：</p>
<p>上天下泽。履，君子以辩上下，定民志。（《履?象》，《周易》卷一，页十六）</p>
<p>天地交泰，后以财成天地之道，辅相天地之宜，以左右民。(《泰?象》，《周易》卷二，页一)</p>
<p>此易象之可应用于政治社会者也。《系辞》曰：</p>
<p>《易》有圣人之道四焉：以言者尚其辞，以动者尚其变，以制器者尚其象，以卜筮者尚其占。（《周易》卷七，页九）</p>
<p>《易》本为筮用，故曰：“以卜筮者尚其占。“引申《易》卦辞爻辞之义，以为自己立言之根据，即所谓“以言者尚其辞“也。取法易象,应用之于吾人之行为，即所请“以动者尚其变“也。“以制器者尚其象“者，《系辞》于此有具体的说明云：</p>
<p>古者包羲氏之王天下也，仰则观象于天，俯则观法于地，观鸟</p>
<p>兽之文与地之宜，近取诸身，远取诸物，于是始作八卦，以通神明之德，以类万物之情。……包羲氏殁，神农氏作，斲木为耜，揉木为耒；耒耨之利，以教天下，盖取诸《益》。（《周易》卷八，页二）</p>
<p>《益》卦a巽上震下；巽为风，为木；震为雷，为动。上有木而下动，故神农即因其象而发明耒耜。《系辞》又云：</p>
<p>刳木为舟，剡木为楫；舟楫之利，以济不通，致远以利天下。盖</p>
<p>《渙》卦匪巽上坎下；巽为风，为木；坎为水。木在水上，故黄帝即因其象而制舟楫。《系辞》又云：</p>
<p>服牛乘马，引重致远，以利天下，盖取诸《随》。（同上，“四部丛刊“本有误，依通行本）</p>
<p>《随》卦兑上震下；兑为泽；为悦;震为动。下动而上悦，故黄帝即因其象而利用牛马，以“引重致远“。</p>
<p>总之,《易》之一书，即宇宙全体之缩影。故《系辞》云：</p>
<p>《易》与天地准，故能弥纶天地之道。仰以观于天文，俯以察于地理，是故知幽明之故。.原死反终，故知死生之说。（《周易》卷七，页三）</p>
<p>夫《易》，广矣，大矣；以言乎远则不御，以言乎迩则静而正，以</p>
<p>言乎天地之间则备矣。（《周易》卷七，页四）</p>
<p>吾人行为，能取法于《易》，即可不致有错。《系辞》云：</p>
<p>是故君子所居而安者，易之序也。所乐而玩者，爻之辞也。是故居则观其象而玩其辞，动则观其变而玩其占，是以自天佑之，吉无不利。（《周易》卷七，页二）</p>
<p>经此解释,《易》之重要可知矣。(六）《淮南鸿烈》中之宇宙论</p>
<p>《淮南鸿烈》为汉淮南王刘安宾客所共著之书，杂取各家之言，无中心思想。惟其中讲宇宙发生之部分，比以前哲学家所讲，皆较详明。盖中国早期之哲学家，皆多较注意于人事，故中国哲学中之宇宙论亦至汉初始有较完整之规模，如《易传》及《淮南鸿烈》中所说是也。《俶真训》云：</p>
<p>有始者，有未始有有始者，有未始有夫未始有有始者。有有者，有无者，有未始有有无者，有未始有夫未始有有无者。所谓有始者，繁愤未发，萌兆牙蘖，未有形埒，冯冯蠕蠕，将欲生兴，而未成物类。有未始有有始者，天气始下，地气始上，阴阳错合，相与优游竟畅于宇宙之间，被德含和，缤纷茏苁，欲与物接，而未成兆朕。有未始有夫未始有有始者，天含和而未降，地怀气而未扬，虛无寂寞，萧条霄窕，无有仿佛，气遂而大通冥冥者也。有有者，言万物掺落，根茎技叶，青葱苓茏，萑扈炫煌，蜎飞蠕动，跤行喙息，可切循把握，而有数量。有无者，视之不见其形，听之不闻其声，扪之不可得也，</p>
<p>望之不可极也，储与扈冶，浩浩瀚瀚，不可隐仪揆度，而通光耀者。有未始有有无者，包裹天地，陶冶万物，大通混冥，深闳广大，不可为外；析毫剖芒，不可为内。无吁堵之宇，而生省无之根。有未始有夫未始有有无者，天地未剖，阴阳未判，四时未分，万物未生。汪然平静，寂然清澄，莫见其形。若光耀之间于无有，退而自失也。(《淮南子》卷一，页一至二）</p>
<p>又《天文训》云：</p>
<p>天地未形，冯冯翼翼，洞洞i厲灑，故曰太始。太始生虚廓，虛廓生宇宙，宇宙生元气。元气有涯垠，清阳者薄靡而为天，重浊者凝滞而为地。清阳之合专易，重浊之凝竭难；故天先成而地后定。天地之袭精为阴阳，阴阳之专精为四时，四时之散精为万物。积阳之热气久者生火，火气之精者为日。积阴之寒气为水，水气之精者为月。日月.之淫气，精者为星辰。天受日月星辰，地受水潦尘埃。昔者共工与颛顼争为帝，怒而触不周之山，天柱折，地维绝。天倾西北，故日月星辰移焉；地不满东南，故水潦尘埃归焉。天道曰员，地道曰方。方.者主幽，员者主明。明者吐气者也，是故火曰外景；幽者含气者也，是故水曰内景。吐气者施，含气者化；是故阳施阴化。天地之偏气，怒者为风，天地之合气，和者为雨。阴阳相薄，感而为雷，激而为霆，乱而为雾。阳气胜则散而为雨露，阴气胜则凝而为霜雪。毛羽者，飞行之类也，故属于阳；介鳞者，蛰伏之类也，故属于阴。日者，阳之主也，是故春夏则群兽除，日至而麋鹿解；月者，阴之宗也，是以月亏而鱼脑减，月死而瀛珑應。火上荨，水下流；故鸟飞而高，鱼动而下。物类相感，本标相应；故阳燧见日则燃而为火，方诸见月则津而为水，虎啸而谷风至，龙举而景云属，麒麟斗而日月食，鲸鱼死而彗星出，蚕珥丝而商弦绝，贲星坠而勃海决。(《淮南子》卷三，页一至三）</p>
<p>此本一极有系统之宇宙论，对于天地万物之发生，皆有有系统的解释。但中间忽插“共工与颛顼争帝“一段神话，与前后文皆不类。盖淮南宾客之为别一家学者所加人也。人与宇宙之关系及其在其中之地位，《淮南子》亦有论及。《精神训》云：</p>
<p>古未有天地之时，惟象无形，窈窈冥冥，芒茭漠闵，濛鸿洞，莫知其门。有二神混生，经天营地，孔乎莫知其所终极，滔乎莫知其所止息。于是乃别为阴阳，离为八极。刚柔相成，+万物乃形。烦气为虫，精气为人。是故精神，天之有也；而骨骸者，地之有也。精神入其门，而骨骸反其根，我尚何存？……夫精神者，所受于天也；而形体者，所禀于地也。故曰，一生二，二生三，三生万物。万物背</p>
<p>阴而抱阳，冲气以为和。故曰，一月而膏，二月而肤，三月而胎，四月而肌，五月而筋，六月而骨，七月而成，八月而动，九月而躁，十月而生。形体以成。五脏乃形。是故肺主目，肾主鼻，胆主口，肝主耳。外为表而内为里，开闭张歙，各有经纪。故头之员也象天，足之方也象地。天有四时，五行，九解，三百六十日，人亦有四支，五脏，九窍，三百六十节。天有风雨寒署，人亦有取与喜怒。故胆为云，肺为气，脾为风，肾为雨，肝为雷，以与天地相参也，而心为之主。是故耳目者，日月也；血气者，风雨也。日中有竣鸟，而月中有蟾蜍，日月失其行，薄蚀无光；风雨非其时，毁折生灾；五星失其行，州国受殃。夫天地之道，至纮以大，尚犹节其章光，爱其神明；人之耳目，曷能久勤劳而不息乎！精神何能久驰骋而不既乎！（《淮南子》卷七，页一至三）</p>
<p>此以天地为一大宇宙，人身为一小宇宙。又《诠言训》云：</p>
<p>洞同天地，浑沌为朴，未造而成物，谓之太一。同出于一，所为各异。有虫有鱼，有鸟有兽，谓之分物。方以类别，物以群分，性命不同，皆形于有。隔而不通，分为万殊，莫能反宗。故动而谓之生，死而谓之穷，皆为物矣，非不物而物物者也。物物者，亡乎万物之中也。稽古太初，人生于无，形于有，有形而制于物；能反其所生，若未有形，谓之真人。真人者，未始分于太一者也。（《淮南子》卷十四，页一）</p>
<p>真人“反其所生“，“未始分于太一“，即能与天地万物为一体者也。</p>
<h6 id="阅读日期-2025年01月19日-2025年01月19日-共-1-天">阅读日期：
2025年01月19日-2025年01月19日 共： 1 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
