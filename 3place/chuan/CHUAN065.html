<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>17船山遗书065-./CHUAN065.html</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">17船山遗书065-./CHUAN065.html</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
&lt;!DOCTYPE html&gt;
<html xmlns="http://www.w3.org/1999/xhtml" lang xml:lang>
<head>
<meta charset="utf-8" />
<meta name="generator" content="pandoc" />
<meta name="viewport" content="width=device-width, initial-scale=1.0, user-scalable=yes" />
<meta name="author" content="hbaolong@vip.qq.com" />
<title>
17船山遗书065-./CHUAN065.html
</title>
<style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">
17船山遗书065-./CHUAN065.html
</h1>
<p class="author">
hbaolong@vip.qq.com
</p>
</header>
<p>
<a href="./">返回目录</a>
</p>
&lt;!DOCTYPE html&gt;
<html xmlns="http://www.w3.org/1999/xhtml" lang xml:lang>
<head>
<meta charset="utf-8" />
<meta name="generator" content="pandoc" />
<meta name="viewport" content="width=device-width, initial-scale=1.0, user-scalable=yes" />
<meta name="author" content="hbaolong@vip.qq.com" />
<title>
17船山遗书065-./CHUAN065.html
</title>
<style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">
17船山遗书065-./CHUAN065.html
</h1>
<p class="author">
hbaolong@vip.qq.com
</p>
</header>
<p>
<a href="./">返回目录</a>
</p>
&lt;!DOCTYPE html&gt;
<html xmlns="http://www.w3.org/1999/xhtml" lang xml:lang>
<head>
<meta charset="utf-8" />
<meta name="generator" content="pandoc" />
<meta name="viewport" content="width=device-width, initial-scale=1.0, user-scalable=yes" />
<meta name="author" content="hbaolong@vip.qq.com" />
<title>
17船山遗书065-2025年4月24日-船山遗书
</title>
<style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">
17船山遗书065-2025年4月24日-船山遗书
</h1>
<p class="author">
hbaolong@vip.qq.com
</p>
</header>
<p>
<a href="./">返回目录</a>
</p>
<h4 id="礼记章句卷四">
礼记章句卷四
</h4>
<p>
檀弓下
</p>
<p>
凡七十一章。
</p>
<p>
君之適长殇，车三乘；公之庶长殇，车一乘；大夫之適长殇，车一乘。適，丁历反。长，丁丈反。乘，绳证反。
</p>
<p>
“公”，亦君也；五等诸侯之通称。年十六至十九为“长殇”。“车”，遣车，形制如车而小，载奠牲肉以送死者，置于椁内。诸侯之子成人而未立为世子，则车五乘。自此以下，降杀以两。凡言“庶”者，自适长子而外皆是，不问其母之贵贱矣。中、下殇无遣车，不成丧也。无车者包其奠肉。
</p>
<p>
右第一章。
</p>
<p>
公之丧，诸达官之长杖。长，丁丈反。
</p>
<p>
“达官”，谓以其职事自达于君，别于大夫之陪臣也。“长”，官正也。陪臣从大夫，达官之属从其长，不得与君相接，则恩礼不敢逾。《丧服》曰：“众臣为其君，布带绳屦。”厌于天子，惟贵臣得伸耳。惟天子，则臣皆斩衰而杖。
</p>
<p>
右第二章。
</p>
<p>
君于大夫，将葬，吊于宫。及出，命引之，三步则止。如是者三，君退。“者三”之“三”，息暂反。
</p>
<p>
“宫”，殡宫也。“出”，柩出就行也。“命引之”者，使人引柩车行也。人子不忍去其亲，君以义夺其情也。“三步止”者，孝子攀援，终不忍行也。君三命之，柩车乃行。君吊事毕，不送矣。
</p>
<p>
朝亦如之，哀次亦如之。朝，直遥反。
</p>
<p>
“朝”，柩朝庙也。“哀次”，在大门外，死者平生待宾客之处。柩将行，于此少驻，孝子举哀焉。君或不及吊于宫，而于此二处吊之，亦必待其行而命之引，乃退。
</p>
<p>
右第三章。
</p>
<p>
五十无车者，不越疆而吊人。
</p>
<p>
“疆”，国境也。渐老则不以筋力为礼矣。送死者，人道之大，不吊，则不徒行以营他务可知。非然者，是老而不知止也。
</p>
<p>
右第四章。
</p>
<p>
季武子寝疾，固不说齐衰而入见，曰：“斯道也，将亡矣。士惟公门说齐衰。”，说，他活反。齐，子斯反。衰，七雷反。
</p>
<p>
固，鲁士也。“入见”，问其疾也。时以君之礼尊大夫，上僭下谄，固矫其失而正言之，以警季孙。
</p>
<p>
武子曰：“不亦善乎！君子表微。”
</p>
<p>
“表”，明也；谓别嫌明微也。武子诎于正论而姑善之。
</p>
<p>
及其丧也，曾点倚其门而歌。
</p>
<p>
“其门”，点家之门。时鲁人以君礼事季孙，丧则为之遏密。曾皙歌于门，示不为之废乐。是也。固有齐衰之服，虽丧不吊，则可以弗问疾矣。违礼以往，则欲矫人之失而先自失也。
</p>
<p>
右第五章。
</p>
<p>
大夫吊，当事而至，则辞焉。
</p>
<p>
“事”，谓浴、袭、敛、殡之事。士于大夫必为之出，又不可辍事而起，辞令少待于次。君则辍事出迎，士则不出。
</p>
<p>
右第六章。
</p>
<p>
吊于人，是日不乐。
</p>
<p>
君子无故不废弦歌，吊则已之。
</p>
<p>
妇人不越疆而吊人。
</p>
<p>
惟奔父母之丧，则越疆。
</p>
<p>
行吊之日，不饮酒食肉焉。
</p>
<p>
“行吊”，谓吊于他国而在途也。虽未至于丧所，必先居约以自尽。
</p>
<p>
吊于葬者，必执引。若从柩及圹，皆执绋。
</p>
<p>
“引”，柩车索。“绋”，挽棺下圹索。“从柩”，谓引者人数已足，主人辞之，不得执引也，则更代执引者而执绋。丧不为宾，必有事也。
</p>
<p>
右第七章。
</p>
<p>
丧，公吊之，必有拜者，虽朋友，州里、舍人可也。
</p>
<p>
“拜”，往拜于公门也。虽无主、后，必谢君之辱。“舍人”，客所馆主。
</p>
<p>
吊曰“寡君承事”，主人曰“临”。
</p>
<p>
此谓宾死于馆而君吊之。“主人”，其介也。曰“临”者，拜谢之辞。
</p>
<p>
君遇柩于路，必使人吊之。
</p>
<p>
庶人之丧，君所弗吊，遇则使人吊，重哀死也。丧专道而行，不避君。
</p>
<p>
右第八章。
</p>
<p>
大夫之丧，庶子不受吊。
</p>
<p>
谓適子有故不在丧次，宾入哭，庶子不敢当“如何不淑”之辞。大夫世禄，嗣子定位于丧矣。
</p>
<p>
右第九章。
</p>
<p>
妻之昆弟为父后者死，哭之適室。適，丁历反。
</p>
<p>
“適室”，正寝。在远闻丧不得往，则为位而哭之。若往者，位继其外兄弟。
</p>
<p>
子为主。
</p>
<p>
甥为舅缌。有服者主位东阶下，受吊拜宾。
</p>
<p>
袒免哭踊。免，亡运反。
</p>
<p>
子袒免倡踊，己拾踊。
</p>
<p>
夫入门右。
</p>
<p>
称“夫”者，子虽为主而妻服重，故从妻为主而称也。妇人于为父后者不降，“入门右”者，宾礼，其哭之位，近南北乡。
</p>
<p>
使人立于门外告来者。
</p>
<p>
外丧，人或不知，告之使勿惊，且辞不见。
</p>
<p>
狎则入哭。
</p>
<p>
“狎”，谓相习昵者。闻哭斯入吊，吊则哭。
</p>
<p>
父在，哭于妻之室。
</p>
<p>
“妻之室”，下室也。父子虽异室，子犹不敢自有其适室，以避尊者。
</p>
<p>
非为父后者，哭诸异室。
</p>
<p>
“异室”，燕闲之所，其余礼则同。
</p>
<p>
右第十章。
</p>
<p>
有殡。
</p>
<p>
谓父母之丧在殡。
</p>
<p>
闻远兄弟之丧，哭于侧室。
</p>
<p>
“远兄弟”，再从以降者。“侧室”，即异室。正室为殡宫，各伸其哀，不相渎乱。
</p>
<p>
无侧室，哭于门内之右。
</p>
<p>
位南而北面，不当阼，以别己丧。
</p>
<p>
同国，则往哭之。
</p>
<p>
“往哭”，不税衰，不与于奠。
</p>
<p>
右第十一章。
</p>
<p>
子张死，曾子有母之丧，齐衰而往哭之。或曰：“齐衰不以吊。”曾子曰：“我吊也与哉！”齐，子斯反。衰，七雷反。与，以诸反。
</p>
<p>
哭死者而不吊生者，非以为礼，故曾子疑其可，其实非也。罔极之哀，不可以他间之也。夫子尝曰：“参也鲁。”鲁者，朴诚有于而节文不足。曾子之学得其大者，而细微有所未尽，使能并此而无之，则曲能有诚而从容中道矣。故《论语》以文学称游，夏，而曾子不与。游、夏不能为曾子，而曾子之不逮游、夏者，亦无伤乎其为曾子。说者必欲曲辨为记者之诬辞，亦未为知曾子也。
</p>
<p>
右第十二章。
</p>
<p>
有若之丧，悼公吊焉。
</p>
<p>
悼公，鲁君，哀公子，名宁。
</p>
<p>
子游摈由左。
</p>
<p>
“由左”，君在右矣。吉事尚左，摈者右；凶事尚右，摈者左。时人相习失礼，而子游正之也。
</p>
<p>
右第十三章。
</p>
<p>
齐谷王姬之丧，鲁庄公为之大功。或曰由鲁嫁，故为之服姊妹之服。或曰外祖母也，故为之服。谷，本“告”字之误，工毒反。为，于伪反。
</p>
<p>
“谷”，讣告也。王姬，桓王女，齐襄公夫人，其卒在鲁庄公三年。“由”，自也。天子嫁女于诸侯，使同姓诸侯为之主。王姬适齐襄公，周命鲁主婚，自鲁往嫁，卒而讣焉。主婚者，摄主尔，《礼》无为服之文。其曰“外祖母”者尤谬。襄公之妻，于鲁庄为舅之妻，亦无服。庄公忘亲事仇，屈于逆母之命，越礼厚结于齐。鲁人两为之饰说，皆遁辞之穷也。
</p>
<p>
右第十四章。
</p>
<p>
晋献公之丧，秦穆公使人吊公子重耳。重，直龙反。
</p>
<p>
重耳时出亡在狄，穆公将欲奉之反国，使吊以探其意。
</p>
<p>
且曰：“寡人闻之，亡国恒于斯，得国恒于斯。虽吾子俨然在忧服之中，丧亦不可久也。时亦不可失也。孺子其图之！”丧，息浪反，下同。
</p>
<p>
“且曰”，吊已复言也。“亡国”，谓终失其国。“斯”，此时也，嗣子定位于初丧。“俨然”，专事而无旁及之意。“服”，事也。“丧”，谓出亡在外。“图”，谋反国也。
</p>
<p>
以告舅犯。
</p>
<p>
狐偃，字子犯，重耳母舅。重耳以告，谋所以对之。
</p>
<p>
舅犯曰：“孺子其辞焉！丧人无宝，仁亲以为宝。父死之谓何，又因以为利，而天下其孰能说之？孺子其辞焉！”
</p>
<p>
“辞”，不受命也。“丧人”，去国失位之称。“宝”，谓善道可守者。“仁”，爱也。“说”，谓解说之，言其无罪也。
</p>
<p>
公子重耳对客曰：“君惠吊亡臣重耳。身丧父死，不得与于哭泣之哀，以为君忧。父死之谓何，或敢有他志以辱君义？”与，羊洳反。
</p>
<p>
“与于哭泣之哀”，谓就丧主之位也。不言不得有国者，以亲为重之辞也。“义”，睦邻定乱之道也。
</p>
<p>
稽颡而不拜，哭而起，起而不私。
</p>
<p>
“不拜”，以庶子自居，不敢受吊。“不私”，不更与使人私相接也。
</p>
<p>
子显以致命于穆公。穆公曰：“仁夫，公子重耳！夫稽颡而不拜，则未为后也，故不成拜。哭而起，则爱父也。起而不私，则远利也。”显，卢氏谓当作，呼遍反。夫，防无反。
</p>
<p>
子显，秦大夫公子絷，所使吊者也。“仁”，敦爱而无私之谓。晋文公畀天下之无可解说，而不乘父死为争国之图，惮名教也。先王因人心自然之义而立之名教，以止天下之邪心而使自勉于君子，此其效矣。名教之于人，大矣哉！
</p>
<p>
右第十五章。
</p>
<p>
帷殡，非古也，自敬姜之哭穆伯始也。
</p>
<p>
穆伯，鲁大夫季悼子之子公甫靖。敬姜，其妻也。礼：朝夕哭，褰帷见殡。敬姜早寡，欲自远嫌，不以见殡为哀，故帷堂而不褰。鲁人仍之，则于孝子恋慕之心有所未尽。徇贤者之过，则窒矣。
</p>
<p>
右第十六章。
</p>
<p>
丧礼，哀戚之至也。节哀，顺变也。
</p>
<p>
哀戚至，故礼以饰哀，所以至其至也。哭踊有数，麻葛有时，则以因天时人情之变，不使文过而实不及也。此二句，一章之大旨。
</p>
<p>
君子念始之者也。复，尽爱之道也，有祷祠之心焉；望反诸幽，求诸鬼神之道也；北面求诸幽之义也。复，芳服反。
</p>
<p>
人之始生，因二气之良能，缊而化醇，其来也以是，则其往也以是。死虽无复生之理，而往来不舍，于造化非无可求也。故尽爱于亲者，念所自始而知所自终，因以求之，事虽无益而理不谬焉。病亟则祷之五祀而不得生，祷祠之道穷矣。心不容已而推其义于复，一犹夫祷祠之心，知其无济而为之也。“幽”者，非无而不可见之谓，鬼神之所藏也。“求诸幽”者，于鬼神而求之也。复者北面，因其类而尽其义也。
</p>
<p>
拜稽颡，哀戚之至隐也。稽颡，隐之甚也。
</p>
<p>
“稽颡”，举头触地而无容。主人于宾吊，既拜以答宾，而情不自禁，复稽颡焉。哀戚之至，不能自宣，故悲懑仓遽而无容也。主人成拜，而庶子不成拜但稽颡者，情以分抑，哀戚无所抒，隐痛之尤者也。
</p>
<p>
饭用米贝，弗忍虚也。不以食句，道用美焉尔。饭，扶晚反。食，祥吏反。
</p>
<p>
“饭”，含也。生则致养，死则虚口，人子所不忍。然“不以食”者，之死不能致生之食，久则败恶，米贝可以待三日之殡而不败，弗见恶也。
</p>
<p>
铭，明旌也。以死者为不可别已，故以其旗识之。爱之斯录之矣，敬之斯尽其道焉耳。识，申志反。
</p>
<p>
“明”，昭也。“旌”，表也。“不可别”，谓尊卑无别也。“旗”者，生时所建于乘车者。孤卿以旜，大夫以物，士无旗，则以缁，长半幅，赪末，长终幅，广三寸，揭而铭之曰：“某官某之柩。”“录”，谓记录之，示弗忘。“尽其道”者，事亡如存之道。
</p>
<p>
重，主道也。殷主缀重焉。周主重彻焉。重，直龙反。
</p>
<p>
“重”，植木凿孔，加簪悬鬲，煮饭余米实鬲中。既殡之后，尸不可见，神无所凭，故为重，置于中庭以栖神。既葬，反虞而后作虞主，练而后作练主，其义皆以为神所凭依，使孝子有所仿佛以致其爱慕。故曰“主道”也。“缀重”者，虞虽作主而悬于重上置诸庙，待毁虞作练主而后并埋之。“重彻”者，作虞主则埋其重，神不两依，重与主相为授受，周制是也。
</p>
<p>
奠以素器，以生者有哀素之心也。惟祭祀之礼，主人自尽焉尔，岂知神之所飨？亦以主人有齐敬之心也。齐，侧皆反。
</p>
<p>
“素”，不雕饰也。志哀居约，故无文。“哀”者，生者之情尔，死者顺屈伸之常，奚哀之有？则宜不以哀素奉之。然而丧奠素器，惟顺生人之心，犹祭祀之必尽其文，所以极致主人齐敬之心，而不必问其飨否也。奠则有祭道矣。故与祭同义。敬则文，哀则素，其自尽一也。
</p>
<p>
辟踊，哀之至也；有算，为之节文也。辟，婢亦反。
</p>
<p>
拊心曰“辟”，跳跃为“踊”。哀之至者，所不容已而然也。“算”，有度数也。三者三而成一踊。孝子哀迷不知节，礼为之算，使勿毁性而可继。勿毁性，节也；可继，文也。
</p>
<p>
袒，括发，变也。愠，哀之变也。去饰句，去美也。袒，括发，去饰之甚也。有所袒，有所袭，哀之节也。去，羌吕反。
</p>
<p>
“袒”，肉袒。“括发”，去笄而露，以麻括之。“变”，改也；改常度也。“愠”，郁恚不自聊之意。凡人喜则矜容，愠哀藏于中，则变其常度而无心于美饰。至于亲丧，愠若无所容其身，哀若无所容其心，而去饰亦甚矣。投冠褫衣，不自容也。“袭”，复衣也。敛奠冯尸则袒，事毕反位则袭，变之甚者有节，不为不可继也。
</p>
<p>
弁绖葛而葬，与神交之道也，有敬心焉。周人弁而葬。殷人冔而葬。
</p>
<p>
此天子、诸侯之礼也。“弁”，素弁。“绖”，为环绖加弁上。“葛”，以葛为要绖，其哀侈袂，葬而祭告于山川，其服则然。盖接山川之神，节哀崇敬，故服不纯凶也。殷之冔，周之弁，一也。皆象祭服之冠，特用素耳。
</p>
<p>
歠主人、主妇、室老，为其病也，君命食之也。为，于伪反。食，祥吏反。
</p>
<p>
此大夫之礼也。“歠”者，以粥饮之。“主妇”，死者之妻。“室老”，家臣之长。皆服斩衰，三日不食。君命歠之，以尊者之命强之也。士则邻里为糜粥以饮之。
</p>
<p>
反哭升堂，反诸其所作也。主妇入于室，反诸其所养也。养；余亮反。
</p>
<p>
“反哭”，送葬归而哭也。凡哭，男子于堂下，妇人于堂上。今主人升堂、妇人入室以哭者，以堂为死者生所有事之处，室为馈养其生之所，求其神于此而不可得，哀乃甚也。
</p>
<p>
反哭之吊也，哀之至也。反而亡焉，失之矣，于是为甚。
</p>
<p>
方葬而吊，至反哭而又吊焉，疑于渎矣。故发明其义，见不可不吊也。“亡”，谓并柩而无也。“失之”，不可复得也。人子于此，哀痛尤切矣。
</p>
<p>
殷既封而吊，周反哭而吊。孔子曰：“殷已悫，吾从周。”封，与“空”同，彼验反。
</p>
<p>
殷人以亲骨肉入土为哀之甚，周人以反求不得为哀之甚，故各于其时吊之。然入土而哀之，令人子难以为心，其礼愿朴而无文，不如吊于反哭之得当也。故夫子许之。
</p>
<p>
葬于北方，北首，三代之达礼也。之幽之故也。首，式救反。
</p>
<p>
“北方”，国北郊。“北首”，趾向南。“之”，往也。南明北幽，死之于幽，故顺其所往。
</p>
<p>
既封，主人赠而祝宿虞尸，既反哭，主人与有司视虞牲，有司以几筵舍奠于墓左。反，日中而虞，葬日虞，弗忍一日离也。是日也，以虞易奠。封，与“空”同，彼验反。舍，与“释”同，施双反。离，力知反。
</p>
<p>
“赠”，用玄纳墓中，如赠行也。“宿”，肃进之也。主人方赠，祝即以其时先归，往迎虞祭之尸，次于门外以俟。主人留视藏器，加椁，实土三，遂反哭而虞。“虞”之为言安也。形体已反于土，魂无所依，故祭而安之也。“视牲”“舍奠”，各有有司。“视牲”者，同主人归相视牲；“舍奠”者，留墓次待筑墓成，设几筵奠脯醢于墓左，以安死者之形也；亦两求诸阴阳之义也。迎精而虞，其事重，故主人速反而视牲；送形而奠，其事轻，故有司奠而不必主人。神道以精为贵也。“舍”，置也。置奠者，一献而无尸。“反”者，待舍奠之有司反也。礼并举则渎，故须有司反，知奠事毕而后虞也。古者墓地在近郊内，旦而葬，日中而虞，祭祀不可接于昏也。“奠”，殡宫朝夕奠。言“易奠”者，见由是而止奠，苟非速虞，则与神离，孝子之所弗忍也。
</p>
<p>
卒哭，曰成事。是日也，以吉祭易丧祭。明日祔于祖父。其变而之吉祭也。比至于祔，必于是日也接，不忍一日末有所归也。比，必二反。
</p>
<p>
天子九虞，诸侯七虞，大夫五虞，士三虞，终虞而卒哭。终虞用刚日，间一日复得刚日而卒哭。卒哭之祭，祝曰：“哀荐成事。”“成事”，谓成祭事也。“吉祭”者，有堕祭、旅酬，设大羹湆胾，从献，一如馈食礼矣。“明日”，卒哭之明日也。“祔于祖父”者，告祔于祖父之庙而祔于祖也。“祖父”，死者之祖父，于主人为曾祖父也。凡祔之礼，告祭已毕，仍厝虞主于寝，三年丧毕，吉祭而后人庙。既易吉祭，则虞主虽不入庙而必以其明日祔者，吉祭则神，神必依神为类，故必令其有所归也。“接”，谓两日相接也。“末”，无也。
</p>
<p>
殷练而祔，周卒哭而祔。孔子善殷。善，时战反。
</p>
<p>
“练”，小祥祭。殷人不忍，即以神事其亲，故夫子善之。然则殷人期年之内一用丧祭乎？
</p>
<p>
君临臣丧，以巫祝、桃茢、执戈，恶之也，所以异于生也。丧有死之道焉，先王之所难言也。恶，乌路反。
</p>
<p>
“祝”，丧祝。“桃”，桃枝。“茢”，郑氏曰“萑苕”，杜预曰“黍穰”，盖随地所产以为帚也。“执戈”者，旅贲氏。“有死之道”，谓鬼气或侵人致人死也。君之于臣，恩礼所笃，死而恶之，疑于寡恩，乃先王知恶死者人之常情，恶而心怵，则将有因而废临丧之礼者，欲诏以齐死生以厚丧纪之说，而其理深远，固难与恒人言之，故顺其情而制为祓除不祥之礼，使不肖者可企而及也。
</p>
<p>
丧之朝也，顺死者之孝心也。其哀，离其室也，故至于祖考之庙而后行。殷朝而殡于祖，周朝而遂葬。朝，直遥反。离，力知反。
</p>
<p>
出必告行，孝子之心也，故殡将行而朝于祖，为死者之有是心，顺成之也。且柩之行也，骤离于室，即向于野，孝子之所尤哀而弗忍。故朝于祖庙，使次第渐行以缓孝子之哀，此生死两慰之道也。“朝而殡”者，先葬旬日而朝，犹权殡之，主于死者，使久依其亲。“遂葬”者，前日朝，诘旦即行，主于生者，不使其亲早离其室。二代之礼，各有所取。
</p>
<p>
孔子谓为明器者知丧道矣，备物而不可用也。哀哉，死者而用生者之器也，不殆于用殉乎哉？其曰明器，神明之也。涂车刍灵，自古有之，明器之道也。孔子谓为芻灵者善，谓为俑者不仁，不殆于用人乎哉？
</p>
<p>
“为”始制之也。“生者之器”，可用者也。“殆”，近也，“涂车”，以泥“为车”。“刍灵”，束草为人。“俑”，刻木备人形也。形色备则天性寓矣。有自天成者，有自人成者。人成者生于人心之巧，亦生生之道也。用之而不恤，毁已成之形而息生理以徇其私爱，用人以殉者，自此始矣。故夫子以为可衰而斥其不仁。
</p>
<p>
右第十七章。此章备论丧礼，发明其义，以见哀之必至，变之必顺，皆率于人心之不容已，初非先王以其意而强天下以必从，与《问丧》《三年问》诸篇互相表里。读者以是求之，则天理之灿然流行为喜怒哀乐之节者，可得而见矣。彼以礼为后起者，不亦愚乎！
</p>
<p>
穆公问于子思曰：“为旧君反服，古与？”子思曰：“古之君子，进人以礼，退人以礼，故有旧君反服之礼也。今之君子，进人若将加诸膝，退人若将队诸渊，毋为戎首，不亦善乎？又何反服之礼之有？”为，于伪反。与，以诸反。队，直类反。
</p>
<p>
穆公，鲁君，名衍。“反服”，谓反奔其丧，为制齐衰三月之服。“戎”，寇仇也。士大夫之于诸侯，不适为君臣，得则合，失则离。故子思此论，与孟子对齐宣王之旨略同，与四海而共戴一人义，初不相通。故善求古人之说者，必论其世。
</p>
<p>
右第十八章。
</p>
<p>
悼公之丧，季昭子问于孟敬子曰：“为君何食？”为，于伪反。
</p>
<p>
昭子，康子曾孙，名强。敬子，武伯之子，名捷。昭子不能以礼事君，而犹若知名教之可畏，故不安而问。
</p>
<p>
敬子曰：“食粥，天下之达礼也。吾三臣者之不能居公室也，四方莫不闻矣。勉而为瘠，则吾能，毋乃使人疑夫不以情居瘠者乎哉？我则食食。”夫，防无反。“食食”，下“食”祥吏反。
</p>
<p>
“居”，处也；谓以事君之礼处君也。“毋”，与“无”通。“食”，饭也。敬子怙其不忠，无所忌惮，而自谓称情不饰，人理亡矣。
</p>
<p>
右第十九章。
</p>
<p>
卫司徒敬子死，子夏吊焉。未小敛，绖而往。子游吊焉。主人既小敛，子游出绖，反哭。子夏曰：“闻之也与？”曰：“闻诸夫子，主人未改服则不绖。”与，以诸反。
</p>
<p>
司徒，以官为氏；敬子，名未闻，公子许之后也。“绖”，环绖。“出绖”者，改服必于次，在大门外。“反哭”，反位而哭。小敛则主人袭绖，宾从主人。
</p>
<p>
右第二十章。
</p>
<p>
曾子曰：“晏子可谓知礼也已，恭敬之有焉。”
</p>
<p>
“恭”，故自处以约；“敬”，故让物而不盈。曾子节取晏子之俭，以为达于礼意。
</p>
<p>
有若曰：“晏子一狐裘三十年，遣车一乘，及墓而反。国君七个，遣车七乘；大夫五个，遣车五乘，晏子焉知礼？”遣，轻甸反。乘，绳证反。焉，于虔反。
</p>
<p>
“遣车”，载奠牲之车。“个”，包也。国君祖奠大牢，大夫少牢，士特牲。每牲折取臂臑胳三段为一“个”。天子二十七段，为九个；诸侯二十一段，为七个；大夫十五段，为五个；士九段，为三个。每个以一车载之，纳窆中。“遣车一乘”者，殇礼也。葬礼，主人三实土而后反虞，宾客留襄事焉。“及墓而反”，不留宾治墓也。晏子薄于其亲，有子讥之，允矣。
</p>
<p>
曾子曰：“国无道，君子耻盈礼焉。国奢则示之以俭，国俭则示之以礼。”
</p>
<p>
“盈”，备也。曾子之言过矣。礼者，大中至正之矩，君子以自尽，而非以矫时矜异者也。有矫焉，则在己先失，而奚以正物哉？且约其身以矫俗，犹之可也。君子不以天下故而俭其亲，惩国之奢而薄于其父母，则天下重而亲轻，斫其本以徇末矣。晏子所以陷溺于墨而不知反也。
</p>
<p>
右第二十一章。
</p>
<p>
国昭子之母死，问于子张曰：“葬及墓，男子妇人安位？”子张曰：“司徒敬子之丧，夫子相，男子西乡，妇人东乡。”相，息亮反。乡，许亮反。
</p>
<p>
国昭子，齐大夫。哀乱之际，尤以远嫌为重，而宾主在所可略。
</p>
<p>
曰：“噫！毋。”噫，于爱反。
</p>
<p>
拒谏辞。
</p>
<p>
曰：“我丧也斯沾、尔专之，宾为宾焉，主为主焉。”沾，古“添”字，他兼反。
</p>
<p>
“沾”，益也；谓损益之也。“专”，主也。时子张相，令专任之，宾皆东乡，主西乡。
</p>
<p>
妇人从男子，皆西乡。
</p>
<p>
谓主人也。子张不为固争而从其私意，则将焉用彼相为哉！
</p>
<p>
右第二十二章。
</p>
<p>
穆伯之丧，敬姜昼哭。文伯之丧，昼夜哭。孔子曰：“知礼矣！”
</p>
<p>
穆伯，敬姜之夫；文伯，其子。妇人不夜哭其夫，远嫌也。
</p>
<p>
右第二十三章。
</p>
<p>
文伯之丧，敬姜据其床而不哭。
</p>
<p>
上章言“昼夜哭”者，初死时。此言“不哭”者，既葬反哭时。“床”，坐床。“据”，犹踞也。踞坐于床，怒而怠也。
</p>
<p>
曰：“昔者吾有斯子也，吾以将为贤人也，吾未尝以就公室。今及其死也，朋友诸臣未有出涕者，而内人皆行哭失声。斯子也，必多旷于礼矣夫！”夫，防无反。
</p>
<p>
文伯，季氏之族，于鲁为宗卿，故敬姜可偕其子会见于公室，则观其政事而知其贤否。信其贤是以不往观也。“行哭”，谓送葬而行且哭。尊贤远色，礼之大经。“旷”，废也。父母之于子，生而教之正也；至于死而无可责矣。哭死斩乎哀而止矣，过而隐之，天性之直道也。敬姜追咎其子而薄其恩，烈则烈矣，抑亦妇人之节，君子所弗尚也。
</p>
<p>
右第二十四章。
</p>
<p>
季康子之母死，陈亵衣。
</p>
<p>
“陈”，谓与小敛之服而俱陈也。“亵衣”，《仪礼》所谓“中带”，郑氏曰：“今之裈。”虽设而不陈，抗衾衣尸，乃取而用之。
</p>
<p>
敬姜曰：“妇人不饰不敢见舅姑，将有四方之宾来，亵衣何为陈于斯？”命彻之。为，于伪反。
</p>
<p>
敬姜，季康子之从祖母，于死者为从姑。“饰”，礼服也。不敢以见舅姑，则不可以对宾客矣。
</p>
<p>
右第二十五章。
</p>
<p>
有子与子游立，见孺子慕者。
</p>
<p>
“见”，偶见之。孺子与母相失，慕泣而踊。
</p>
<p>
有子谓子游曰：“予壹不知夫丧之踊也，予欲去之久矣。情在于斯，其是也夫。”夫，防无反。去，邱吕反。
</p>
<p>
“壹”，一向也，哀者不有必欲踊者矣，故有子疑其赘，“其是”，犹言以此。
</p>
<p>
子游曰：“礼有微情者，有以故兴物者。
</p>
<p>
“微”，犹约也；情有甚而约之使勿过也。“故”者，已然之谓。“兴”，起；“物”事也；谓人之所固有而已然者，兴起其事以著之也。踊生于哀之固有，以故兴之也；踊而有节，则以微其情也。
</p>
<p>
“有直情而径行者，戎狄之道也。礼道则不然。
</p>
<p>
“直”，率也。“径行”，行不由道；不兴不微，任情作辍，是径行也。因哀者有不必欲踊者，遂任人之或踊或不踊，而不制以一成之节，任质灭文，“戎狄之道”矣。
</p>
<p>
“人喜则斯陶，陶斯咏，咏斯犹，犹斯舞。犹，盖“摇”字之误，余招反。
</p>
<p>
“陶”，温和在中之意。“咏”，歌吟也。“犹”，体动摇，与歌吟相应也。“舞”者，动摇之极致。喜必至于舞。故先王制之乐以宣其乐，哀乐之动变必形于外，其理一也。
</p>
<p>
“舞斯愠，愠斯戚，戚斯叹，叹斯辟，辟斯踊矣。舞，当作“哀”，传罗之误。辟，婢亦反。
</p>
<p>
“愠”者，哀不能宣而内结于心也。“戚”，气伤心病也。“叹”，舒其气也。“辟”，气迫于中，叹不足舒，躁而自艾也。躁而不宁，愤不可止，则“踊”矣。此以明情之发者皆其固然，而事因之以兴也。
</p>
<p>
“品节斯，斯之谓礼。
</p>
<p>
“品”，汇也；汇而著之，物以兴矣。节以度数，所以微其情也。故哀必踊而踊有数。
</p>
<p>
“人死，斯恶之矣；无能也，斯倍之矣。恶，乌路反，下同。倍，与“背”通。
</p>
<p>
“无能”，谓死则不能以喜怒加人也。“倍”，弃也。先王制礼，极不肖之情而为之防，以引之使企及焉。
</p>
<p>
“是故制绞衾，设蒌翣，为使人勿恶也。始死，脯醢之奠；将行，遣而行之；既葬，而食之。未有见其飨之者也。自上世以来未之有舍也，为使人勿倍也。蒌，与“柳”通，力九反。为，于伪反。遣，轻甸反。食，祥吏反。舍，书也反。
</p>
<p>
“绞”，裂布为条以敛者。“衾”，夷衾。“蒌”之为言聚也，聚饰柩车也。“绞衾”以饰尸，“蒌翣”以饰棺，使勿见恶也。“行”，就葬也。“遣”，包奠牲，载以遣车。“行之”，赠其行也。“食”，虞，祔之祭，立尸献酳，如馈食之礼也。“舍”，废也。不肖者或有恶倍之心，先王必使之勿恶而勿倍，礼之所以别人道于戎狄也类如此。故哀未至者或不足以踊，而必使之踊，踊虽或不足以过甚，而犹若虑其过甚而为之节，兴物微情，甚义备矣。
</p>
<p>
“故子之所刺于礼者，亦非礼之訾也。”訾，即移反。
</p>
<p>
“刺”，谓向欲去之。“訾”，病也。在人或情不及文而见为訾，礼则因人所宜有之情而为之文，何訾之有？见孺子慕而得其踊之所自起，知兴物之故矣；而微情之精意尚未之达，则刺礼而非礼之訾者，称礼而亦未尽礼之善也。
</p>
<p>
右第二十六章。
</p>
<p>
吴侵陈，斩祀，杀厉。
</p>
<p>
事在鲁哀公六年。“祀”，方社，有封树。“斩”，伐其树也。“厉”，疫也。时陈有疫疾，疫者不能避兵，皆见杀。
</p>
<p>
师还出竟，陈大宰嚭使于师。还，似宣反。竟，居影反。大，他盖反，下同。使，色吏反。
</p>
<p>
陈，三恪之后，容建六官，有大宰。然嚭者，吴大宰名，不应一时两国大宰皆名嚭，而行人乃奉使之官，疑陈使为行人仪，而吴使大宰嚭问之也。
</p>
<p>
夫差谓行人仪曰：“是夫也多言，盍尝问焉。师必有名，人之称斯师也者，则谓之何？”夫，防无反。差，初佳反。
</p>
<p>
“是夫”，犹言此人。“多言”，谓善辨口给。“尝”，试也。夫差以己报先君之怨于陈，自矜有名，谓可以屈陈人之辨。
</p>
<p>
大宰嚭曰：“古之侵伐者，不斩祀，不杀厉，不获二毛。今斯师也。杀厉与？其不谓之杀厉之师与？”与，以诸反。
</p>
<p>
“获”，俘也。“二毛”，颁白者。威不足以服人而徒为不仁，故古之用兵者耻之。
</p>
<p>
曰：“反尔地，归尔子，则谓之何？”曰：“君王讨敝邑之罪，又矜而赦之，师与！有无名乎？”与，以诸反。有，与“又”通。
</p>
<p>
“子”，谓所俘子女。“师与”，言此师而称叹之辞。义足服人，虽强暴者不难折也。
</p>
<p>
右第二十七章。《檀弓》二篇率记丧礼，而此章与焉者。古者国破师败，以丧礼处之，故以类而附见也。
</p>
<p>
颜丁善居丧，始死，皇皇焉如有求而弗得；及殡，望望焉如有从而弗及；既葬，慨焉如不及；其反而息。
</p>
<p>
颜丁，鲁人。冀其生而不能，故如“求而弗得”。“从”，随也。敛于棺而己不能偕，故如“从而弗及”。“不及”，亦谓追随之不及。“反而息”，憾其不可及，无可奈何而神夺气惫也。诚于中斯形于外，故观者得由其貌以知其心。然非仁孝之有诸己者，则亦觌面而不知其然，则称颜丁而记之者，其为有德之言亦见矣。
</p>
<p>
右第二十八章。
</p>
<p>
子张问曰：“《书》云高宗‘三年不言，言乃’，有诸？”
</p>
<p>
《书》，《周书·无逸》篇。“言”，谓出政令也。“”，《书》作“雍”，谓天下悦顺之也。亮阴之礼，时废不行，子张疑其且废万几，故以为问。
</p>
<p>
仲尼曰：“胡为其不然也。古者天子崩，王世子听于冢宰三年。”为，于伪反。
</p>
<p>
“听”，任也。政今任之冢宰，则嗣君何所为而不自尽其子道乎？
</p>
<p>
右第二十九章。
</p>
<p>
知悼子卒，未葬。平公饮酒，师旷、李调侍，鼓钟。知，珍义反。卒，子律反。
</p>
<p>
知悼子，晋大夫荀盈。平公，晋侯彪也。“鼓”，击也。“鼓钟”者，金奏《九夏》之乐。悼、平之世，荀氏强横，盈死，平公欲因而废之，故利其死而乐之。
</p>
<p>
杜蒉自外来，闻钟声，曰：“安在？”曰：“在寝。”
</p>
<p>
杜蒉，宰夫，《春秋传》作屠蒯。问诸守门之人而答之也。“寝”，路寝。
</p>
<p>
杜蒉入寝，历阶而升。酌，曰：“旷饮斯。”又酌曰：“调饮斯。”又酌，堂上北面坐饮之，降趋而出。
</p>
<p>
足涉二等曰“历阶”。“酌”，挹酒于尊也。行罚爵而不言其故，以谲谏也。
</p>
<p>
平公呼而进之曰：“蒉，曩者尔心或开予，是以不与尔言。”
</p>
<p>
“开”，启也。待其言，故不问，趋出而后诘之。
</p>
<p>
“尔饮旷，何也？”曰：“子卯不乐。知悼子在堂，斯其为子卯也大矣。旷也，大师也，不以诏，是以饮之也。”“大师”之“大”，他盖反。
</p>
<p>
纣以甲子亡，桀以乙卯亡。礼：于此二辰，君不举乐，以哀亡国而自戒。国丧大臣，哀变之大者，尤宜彻乐审矣。“在堂”，殡在堂也。在殡而称谥，记者之误。
</p>
<p>
“尔饮调，何也？”
</p>
<p>
平公再问。
</p>
<p>
曰：“调也，君之亵臣也。为一饮一食忘君之疾，是以饮之也。”为，于伪反。
</p>
<p>
“疾”，忌也。
</p>
<p>
“尔饮，何也？”
</p>
<p>
“饮”，谓自饮。亦平公问。
</p>
<p>
曰：“蒉也，宰夫也，非刀匕是共，又敢与知防，是以饮之也。”共，九容反。与，羊洳反。
</p>
<p>
“防”，谓以礼防，救君过失。
</p>
<p>
平公曰：“寡人亦有过焉，酌而饮寡人。”杜蒉洗而扬觯。
</p>
<p>
“觯”，罚爵，容四升。“扬”，举送也。
</p>
<p>
公谓侍者曰：“如我死，则毋废斯爵也。”至于今，既毕献，斯扬觯，谓之杜举。
</p>
<p>
平公欲旌直臣，故令后人修行之以为典礼。“今”，记者时也。既毕献而举觯于君，晋国相习行之，名之曰“杜举”，以彰平公之听谏。记者录此，以明卿卒不乐之礼。然以当日情事言之，杜蒉之谏，其辞虽正，而施施然气盈志横，无所忌惮，以将其捭阖之说，盖与汉杜钦、谷永直攻成帝者情事略同。卒之平公见屈，盈庭气苶，荀氏不除，而成乎六卿之祸，亦已烈矣。乃平公忌强臣之骄横，生不能折，幸其死而乐之，先自处于非礼以授奸人之辞，卒之赧沮自咎而立为举觯之礼，为强臣之标榜。故晏子曰：“惟礼可以已乱。未有躬不由礼而能拨乱反正者也。故礼者，修己治人之大网，而治乱之准也。”
</p>
<p>
右第三十章。
</p>
<p>
公叔文子卒。卒，子律反。
</p>
<p>
文子，名拔，献公孙；公叔，其氏也。谥三而单举“文”者，大夫而累三谥，非礼，故后人莫称焉。
</p>
<p>
其子戍请谥于君，曰：“日月有时，将葬矣，请所以易其名者。”
</p>
<p>
“时”，期也。
</p>
<p>
君曰：“昔者卫国凶饥，夫子为粥与国之饿者，是不亦惠乎？昔者卫国有难，夫子以其死卫寡人，不亦贞乎？夫子听卫国之政，修其班制以与四邻交，卫国之社稷不辱，不亦文乎？故谓夫子贞惠文子。”难，乃旦反。
</p>
<p>
“君”，灵公。“难”，谓盗杀卫侯之兄絷，公如死鸟也。“班”者，尊卑先后之序。“制”者，往来享赠之数也。文子执卫国之政，不能足民止乱，而仅以小惠小贞结其君民，其交于邻国者，亦惟奉行故事，而不克以礼自立，救国之侵弱。故孔子独称其家臣同升之事，亦以此三者之俱，不足以当今名也。
</p>
<p>
右第三十一章。
</p>
<p>
石骀仲卒，无適子，有庶子六人，卜所以为后者。卒，即律反。適，丁历反。
</p>
<p>
骀仲，卫大夫。无適立长，而卜之者。骀仲不能制命，其父兄家老各欲私有所奉也，故卜之。
</p>
<p>
曰：“沐浴佩玉则兆。”
</p>
<p>
卜人之妄辞。谓卜吉事当以吉礼临之。“兆”，龟兆，从也。
</p>
<p>
五人者皆沐浴佩玉。石祁子曰：“孰有执亲之丧而沐浴佩玉者乎？”不沐浴佩玉。石祁子兆，卫人以龟为有知也。“知”，灵也。礼本易知易行，特私欲横行则邪说得以中之耳。祁子所为亦非高明殊绝之事，而人神皆协，道岂远乎哉！
</p>
<p>
右第三十二章。
</p>
<p>
陈子车死于卫，其妻与其家大夫谋以殉葬。
</p>
<p>
子车，齐大夫，使于卫而客死。“家大夫”，家老也；大夫之家老，士也。而称“大夫”者，陈氏僭君，其陪臣亦僭也。“以”，用也。
</p>
<p>
定句，而后陈子亢至句。以告句，曰：“夫子疾，莫养于下，请以殉葬。”亢，古郎反。养，余亮反。
</p>
<p>
“定”，谋以决也。子亢，子车弟。旧说以为即子禽，未知是否。“至”，自外来奔丧也。“莫养于下”，谓子车客死，未及尽下养上之道。
</p>
<p>
子亢曰：“以殉葬，非礼也。虽然，则彼疾当养食者孰若妻与宰？得已则吾欲已，不得已则吾欲以二子者之为之也。”于是弗果用。
</p>
<p>
“虽然”，谓虽妻与宰之意以为然也。“已”，止也。子亢正言殉葬之非礼，足以拒邪说矣，而又为之谬辞以恐之。论者以为善于用权。权者，善恶之审、轻重之准也。以妻与宰殉之言出于己之口，则恶先在己而己轻矣。君子大居正，正己而物之从违顺命以俟之，故言满天下无口过，行满天下无咎恶，随所往而恒不自失，所谓“可与权”者，此尔。程子谓，自汉以下不识“权”字，皆此等乱之也。谲正之分，王霸之辨，释氏善巧方便之邪说，皆于此决焉。学者不察而乐称之，道之所以丧于世也。
</p>
<p>
右第三十三章。
</p>
<p>
子路曰：“伤哉贫也！生无以为养，死无以为礼也。”养，余亮反。
</p>
<p>
子路未仕，亲早丧，追思而自悼也。
</p>
<p>
孔子曰：“啜菽饮水，尽其欢，斯谓之孝。敛首足形，还葬而无椁，称其财，斯之谓礼。”还，似宣反。称，尺证反。
</p>
<p>
“啜菽”，餐豆糜也。“敛首足形”，衣不备也。士小敛十九称，大敛三十称。“还葬”，不待逾月成礼也。“称其财”，无所留余也。尽欢、称财，非纯乎孝者不能。无希冀外物之心，则其求之身心者益严矣。
</p>
<p>
右第三十四章。
</p>
<p>
卫献公出奔，反于卫。及郊，将班邑于从者而后入。从，才用反。
</p>
<p>
献公，名衎，为孙、宁所逐，奔齐，十二年而后复国，国人立公孙剽而拒之，故公赏从行者，以示怨于国人。“班”，与“颁”通。
</p>
<p>
柳庄曰：“如皆守社稷，则孰执羁靮而从？如皆从，则孰守社稷？君反其国而有私也，毋乃不可乎？”从，才用反。
</p>
<p>
柳庄，亦从行者。“羁”，马络头。“靮”，靷也。献公出奔，避内逼也，故守者以社稷为重，而为国御外侮之见乘，以免于亡。此义惟可行于国君之内难出奔者尔。后世天下一王，而寇贼逼篡，从逆之臣借之以为口实，其谁欺！
</p>
<p>
弗果班。
</p>
<p>
此以记柳庄之以义匡君而镇辑其国家。为下文“社稷之臣”张本。
</p>
<p>
卫有大史曰柳庄寝疾。大，他盖反。
</p>
<p>
记者杂引旧闻成文，“卫有大史曰”五字忘删去。
</p>
<p>
公曰：“若疾革，虽当祭，必告。”革，纪力反。
</p>
<p>
时献公方卜祭有成期，故预戒其家，使必讣也。礼：祭自致齐以始，不与吊死问疾之事。
</p>
<p>
公再拜稽首请于尸，曰：“有臣柳庄也者，非寡人之臣，社稷之臣也。闻之死，请往。”
</p>
<p>
庄果以祭日卒，赴者以闻，遂请往。称“寡人”者，事尸之道杂人神之礼。
</p>
<p>
不释服而往，遂以襚之。与之邑裘氏与县潘氏，书而纳诸棺，曰：“世世万子孙毋变也。”县，胡涓反。
</p>
<p>
“服”，祭服。诸侯之祭服，毳冕。裘氏、县潘氏，二邑名。卿卒不绎尔，诸侯之大史，士也。
</p>
<p>
辍祭不终事，以诸侯之服而禭士，与之邑而纳书棺中，皆非礼也。献公卞急无序，喜怒自用，大率类此。卫人为柳庄荣而传之，记者以著礼之变也。
</p>
<p>
右第三十五章。
</p>
<p>
陈乾昔寝疾，属其兄弟而命其子尊己，曰：“如我死，则必大为我棺，使吾二婢子夹我。”陈乾昔死，其子曰：“以殉葬，非礼也。况又同棺乎？”弗果杀。属，之玉反。
</p>
<p>
尊己，乾昔子名。亲之大恶勿从，孝也。尸子曰：“夫已多乎道。”
</p>
<p>
右第三十六章。
</p>
<p>
仲遂卒于垂，壬午，犹绎，万入，去籥。去，起吕反。
</p>
<p>
仲遂，鲁公子遂。垂，鲁地。时遂如齐而道卒，卒之日辛巳，鲁宣公方时祭。“壬午”，其明日也。“犹”者，可以已之辞。“绎”之为言寻也，诸侯宾尸之祭名。“万”，千舞也。“籥”，舞者所吹。《春秋传》曰：“去其有声者，废其无声者，知其不可而为之也。”
</p>
<p>
仲尼曰：“非礼也。卿卒不绎。”
</p>
<p>
“绎”，非正祭，可以全君臣之恩也。
</p>
<p>
右第三十七章。
</p>
<p>
季康子之母死，公输若方小。
</p>
<p>
公输若，古公输子之后，世为匠师。“小”，少也。若以稚弱世其官，未能任匠事。
</p>
<p>
敛，般请以机封，将从之。般，布还反。封，与“空”同，彼验反。
</p>
<p>
“敛”，下棺于椁也。般，公输若之族人，以若小，般代任其事。“机”，不用碑而别为机巧，激棺而下也。康子喜其轻便而欲从之。
</p>
<p>
公肩假曰：“不可。夫鲁有初，公室视丰碑，三家视桓楹。”
</p>
<p>
公肩假，季氏之族父兄也。“初”，故事也。“丰”，大也。“丰碑”者以石为柱，树于圹之四角，穿中为辘轳，以绋系棺而引之于辘轳之中，使人背负绋而徐下之也。“桓”，木午交者。“楹”，柱也。“桓楹”者，植木若楹，夹圹两旁，上施横出之木，纵横各一，四出之如邮亭表木，以绋系棺，交互约于双桓之上，使人执绋端而徐下之也。天子四碑交；诸侯二楹二；大夫二楹无桓，二。鲁君臣皆僭，其来旧矣。在礼虽僭，而所以重丧礼，安尸柩，则一也。
</p>
<p>
般，尔以人之母尝巧，则岂不得以？其毋以尝巧者乎？则病者乎？噫！弗果从。噫，于界反。
</p>
<p>
“尝”，试也。“不得以”之“以”，与“已”通。“毋”，与“无”通。有巧欲试，而以人之母试，是岂不得已乎？其有巧欲试，不得所试，遂愤懑而以为患乎？所以穷小人技痒之情而折之也。“噫”，叹恨之声。
</p>
<p>
右第三十八章。
</p>
<p>
战于郎。
</p>
<p>
鲁及齐战也。事在哀公十一年。齐人来伐，及清涉泗。“郎”，当依《春秋传》作“郊”，传写之误也。
</p>
<p>
公叔禺人遇负杖入保者息。禺，亡附反。
</p>
<p>
禺人，昭公子。“杖”，兵仗。“入保”，征民兵入守城也。“息”，行迫惫极而憩也。
</p>
<p>
曰：“使之虽病也，任之虽重也，君子不能为谋也，士弗能死也，不可。
</p>
<p>
矜民之惫而讥执政也。使之虽病不敢辞，任之虽重不敢弛，民之困久矣。一旦寇至，大臣无谋，小臣不能以死卫社稷，复重困民以入保，义所弗忍也。
</p>
<p>
“我则既言矣。”
</p>
<p>
禺人虽见废，无社稷之责，而既知其义，则当践其言，为民死战。
</p>
<p>
与其邻重汪踦往，皆死焉。重，盖“童”字之误。踦，《春秋传》作“锜”，鱼绮反。
</p>
<p>
“童”，未冠者。“往”，驰师也。战败俱死。
</p>
<p>
鲁人欲勿殇重汪踦，问于仲尼。仲尼曰：“能执干戈以卫社稷，虽欲勿殇也，不亦可乎！”
</p>
<p>
踦年十九以下，当以殇礼葬祭之。鲁人以其死国事，官为治丧，欲以成人之丧礼奖之，而孔子以为可，所谓礼以义起也。
</p>
<p>
右第三十九章。
</p>
<p>
子路去鲁。
</p>
<p>
子路为费宰，不终用而去。
</p>
<p>
谓颜渊曰：“何以赠我？”
</p>
<p>
仁者赠人以言。
</p>
<p>
曰：“吾闻之也，去国则哭于墓而后行，反其国不哭，展墓而入。”
</p>
<p>
“闻之”者，闻于夫子。“展”，周巡省视之。久离墓，疑于当哭；不哭者，以安亲也。君子重去故国，惟坟墓之为重尔。仕宦、田里，得失非所念也。
</p>
<p>
谓子路曰：“何以处我？”
</p>
<p>
“处”，谓居者安身无咎之道。
</p>
<p>
子路曰：“吾闻之也，过墓则式，过祀则下。”
</p>
<p>
“墓”，他人墓兆。“祀”，里社坛埒之类。恒一于敬，不间于幽明，心安而身泰矣。
</p>
<p>
右第四十章。
</p>
<p>
工尹商阳与陈弃疾追吴师，及之。
</p>
<p>
“工尹”，楚官。商阳，名。陈弃疾，商阳之车右也。兵车之制，将执弓，右执矛。
</p>
<p>
陈弃疾谓工尹商阳曰：“王事也，子手弓而可。”手弓。“子射诸。”射之，毙一人，弓。又及，谓之，又毙二人。每毙一人，掩其目。
</p>
<p>
“王事”，犹言君事，楚人之僭辞也。“手弓”，出弓于而执之也。“谓之”，又告之如前也。“掩其目”，非所欲杀，若不忍也。商阳偃蹇，临敌弓，弃疾促之，遂毙三人，非无勇，不欲用尔。
</p>
<p>
止其御，曰：“朝不坐，燕不与，杀三人亦足以反命矣。”朝，直遥反。与，羊洳反。
</p>
<p>
“止其御”，不复追也。“朝”，燕朝，大夫坐，士立。“燕不与”者，士无席，不与堂上之献尊也。按《春秋传》有工尹路、工尹赤，皆楚之达官，为工官之长，职视司空，非贱士。而商阳自言卑贱者，盖当追吴时尚未为工尹，记者要其终而称之也。
</p>
<p>
孔子曰：“杀人之中又有礼焉？”
</p>
<p>
“又有”云者，赘辞也。“焉”，疑辞。临戎则以果毅杀敌为礼，岂更以弓不发、止御不追为礼乎？商阳以不得大用，怼其君父，逍遥纵寇，不知者称之为礼，故夫子诘而讥之。楚之末世，保奸弃贤，以至人心离玩，卒为吴破，于此征矣。夷狄之兴，恒以戾横行天下。及其数传，乃更假窃礼文，为从容巽愞之习，尽失其长，而终不能肖中国礼义之实，遂至瓦解鱼烂，一旦暴亡，金、元之灭，若出一辙。《易》曰：“小人而乘君子之器，盗思夺之。”信夫！
</p>
<p>
右第四十一章。此章亦记军礼之附见者。
</p>
<p>
诸侯伐秦，曹桓公卒于会。诸侯请含，使之袭。桓，盖“宣”字之误，须缘反。卒，子律反。含，户暗反。
</p>
<p>
诸侯伐秦，在鲁成公十一年。宣公，曹伯庐。“含”，以珠玉米贝实尸口也。诸侯相吊，当含则亲含，礼也。“袭”，商祝贱者之事。曹人使诸侯亲之，施以礼而报以慢，诸侯义当辞之。
</p>
<p>
襄公朝于荆，康王卒，荆人曰：“必请袭。”鲁人曰：“非礼也。”荆人强之。巫先拂柩，荆人悔之。朝，直遥反。卒，子律反。强，其两反。
</p>
<p>
襄公，鲁君，名午。康王楚子昭也。“拂”，祓也。“柩”，尸也。以桃茢祓除不祥，君临臣丧之礼也。礼不失人，斯不失己矣。曹人之使诸侯袭，其不召荆人之悔者幸耳。虽幸免于人之辱，而失礼则先自辱。故自亢者未有不悔者也。
</p>
<p>
右第四二十章。
</p>
<p>
滕成公之丧，使子叔敬叔吊，进书，子服惠伯为介。
</p>
<p>
滕成公，滕子原也，卒于鲁昭公三年。子叔敬叔，鲁大夫叔弓。“进书”，进襚赗书，使者亲致柩前。子服惠伯，名椒。
</p>
<p>
及郊，为懿伯之忌不入。惠伯曰：“政也，不可以叔父之私不将公事。”遂入。为，于伪反。
</p>
<p>
“郊”，滕郊。懿伯，叔弓之父叔老也。《春秋传解》谓谥齐子。按“齐”谥他不经见，此记是也。“忌”，没日也。“政”，公事也。称“叔父”者，叔弓于椒为族叔父也。忌者，人子终身之丧，然在国则可以请于君而免从国政，在外则无所请命，不可以私意而羁公事矣。故惠伯勉之，使抑情而伸义也。
</p>
<p>
右第四十三章。
</p>
<p>
哀公使人吊蒉尚，遇诸道。辟于路，画宫而受吊焉。辟，毗义反。画，如字，胡麦反，络音胡化反者，非。
</p>
<p>
蒉尚，鲁士。“吊”者，吊其亲之丧也。“遇”，遇其柩也。“道”，中道。“路”，夹道两旁路。经涂九轨，中轨为道，雨旁各四轨，惟丧车专道而行，余皆分由左右路。“画宫”，画地为殡宫，象门庭阶堂。柩在路右，象西阶上，君命由东，象东阶；主人退北面，象中庭。君吊士葬，赗于祖，待柩之就道而使人吊，是以遇庶人之丧而吊之礼吊士，无受可也。画宫而荣之，过矣。
</p>
<p>
曾子曰：“蒉尚不如杞梁之妻之知礼也。”
</p>
<p>
礼不失己，虽君命无所屈。
</p>
<p>
齐庄公袭莒于夺，杞梁死焉。其妻迎其柩于路而哭之哀，庄公使人吊之。对曰：“君之臣不免于罪，则将肆诸市朝而妻妾执。君之臣免于罪，则有先人之敝庐在。君无所辱命。”夺，盖“隧”字之误，徒外反。朝，直遥反。
</p>
<p>
记者记杞梁妻之事，以实曾子之言也。齐庄公，名光。轻行而掩之曰“袭”。莒，弋姓国，在今山东莒州。“隧”，城下通水道。杞梁，《春秋传》作杞殖，齐勇士，名殖，字梁。“死”者，莒人觉而杀之。“肆”，发棺陈尸。“妻妾执”者，所谓“不用命而孥戮”也。
</p>
<p>
右第四十四章。
</p>
<p>
孺子之丧，哀公欲设拨。
</p>
<p>
“孺子”，妇官名，《春秋传》有南孺子，，其名也。“拨”，绋也。以绋维柩而殡，以备缓急，可急引以行也。哀公以妾为妻，故欲备礼以隆之。
</p>
<p>
问于有若。有若曰：“其可也。君之三臣犹设之。”
</p>
<p>
有若不欲公室之替于三桓，意在张公室而不得其正。
</p>
<p>
颜柳曰：“天子龙而椁帱，诸侯而设帱，为榆沈，故设拨。沈，昌枕反。
</p>
<p>
“”，殡车。“龙”者，画辕为龙以致饰也。“椁”，攒木题凑，象椁，上四注。“帱”，帷也。帱冒椁上，椁载上。诸侯不画，攒不椁，其他则如天子。天子七月而葬，诸侯五月而葬，为期既久，虑有灾变，棺各数重，重大难于猝移，故以车载之，使仓猝可行，又不欲柩行而无饰，故椁帱设焉。“榆”，滑木。“沈”，汁也。“为”，造也。榆木皮，渍渖贮之殡侧，急则播于地，以速车之行也。凡此数者，与拨相因而并设也。
</p>
<p>
“三臣者废而设拨，窃礼之不中者也。而君何学焉？”
</p>
<p>
“废”，无也。“中”，当也。大夫负墙，三面攒之而无车。盖棺惟一重，轻简易动，三月而葬，为期又近，不必车绋之预设。三家不敢用，而徒僭设拨，于事理无所当也。
</p>
<p>
妾贱不与君敌体，秩视大夫，既不得殡以，无设拨，抑又不中于礼，效三家之愚妄，抑何为乎？君子自正而后可以正人，互相竞妄同昏而增其乱，是倒授逆臣以柄而自戕也。
</p>
<p>
右第四十五章。
</p>
<p>
悼公之母死，哀公为之齐衰。为，于伪反。齐，子斯反。衰，七雷反。下同。
</p>
<p>
悼公之母，哀公之妾，疑即孺子也。士、大夫之妾有子则缌，天子、诸侯无服。
</p>
<p>
有若曰：“为妾齐衰，礼与？”公曰：“吾得已乎哉？鲁人以妻我。”与，以诸反。
</p>
<p>
导谀之臣逢君私意，倡为邪说，而君遂据之以为公论，所谓“同昏之廷”也。
</p>
<p>
右第四十六章。
</p>
<p>
季子皋葬其妻，犯人之禾。申祥以告，曰：“请庚之。”
</p>
<p>
季姓，子皋字，与申祥同时，盖鲁穆公时人也。子皋方为成宰，妻死而葬于成。“犯”，柳车凌轹之也。“庚”，偿其粟也。
</p>
<p>
子皋曰：“孟氏不以是罪予，朋友不以是弃予，以吾为邑长于斯也。买道而葬，后难继也。”长，丁丈反。
</p>
<p>
成，孟氏邑。“难继”，谓邑宰买道，则凡民之丧无不然者，贫者不可继也。古者墓地皆颁于君，有恒地，道路有恒轨，故无犯禾之事，而不立偿禾之法。子皋官成，远其先人之垄，就近卜葬，道非恒轹，疑礼法之所未有，而不恤民之本计，盖亦未知通也。
</p>
<p>
右第四十七章。
</p>
<p>
仕而未有禄者，君有馈焉曰献，使焉曰寡君。违而君薨，弗为服也。使，色吏反。
</p>
<p>
“禄”，谓受田禄也。仕不受禄，所谓客卿也。不纯乎臣，故君馈之不言“赐”而言“献”，使者将命称君曰“寡君”，皆宾主辞也。君臣之礼未定，则去之他国不行旧君之服，君子不轻臣人，不轻臣于人也。
</p>
<p>
右第四十八章。
</p>
<p>
虞而立尸，有几筵，卒哭而讳，生事毕而鬼事始已。卒，子律反。
</p>
<p>
形者生之主，未葬以前有形可事，则弗忍致死之而事之如生，故丧奠无尸，不设几筵而不讳。葬而卒哭，形藏于土，迎精而事之，精之疑有于虚漠者，鬼也。故不能致生之，而以鬼事之。
</p>
<p>
既卒哭，宰夫执木铎以命于宫，曰：“舍故而讳新。”自寝门至于库门。舍，书也反。
</p>
<p>
“宰夫”，天官之属，典大丧之戒令者。“命”，号也。“故”，谓当祧之庙，庙祧则不复讳礼，礼有终也。“新”，新死者。“库门”，第二门，庙在其内。木铎所戒止于朝庙之所，不出皋门者，礼不下于庶人，庶人不为君讳也。此天子、诸侯之礼。大夫以下亦讳于其宫尔。
</p>
<p>
二名不偏讳。夫子之母名征在，言“在”不称“征”，言“征”不称“在”。
</p>
<p>
“称”，连举之。不但临文，虽庙中亦然。此二节承上文“卒哭而讳”而备记其礼。
</p>
<p>
右第四十九章。
</p>
<p>
军有忧，则素服哭于库门之外，赴车不载橐。
</p>
<p>
“忧”，败也。“素服”，缟冠。“哭”，君率群臣哭之。“于库门外”者，外朝之位，与民同戚也。“赴车”，告败者。“橐”，甲囊。“”，弓囊。“不载”者，袒甲露弓，示速报也。
</p>
<p>
有焚其先人之室，则三日哭。故曰：“新宫火，亦三日哭。”
</p>
<p>
先人之室，庙寝在焉，神无所栖，哀莫甚焉。“故曰”者，《春秋》文然。新宫，鲁成公之，祢庙，宣公初祀于此也。凶灾之大，以丧礼处之，重民命，慎世守也。
</p>
<p>
右第五十章。
</p>
<p>
孔子过泰山侧，有妇人哭于墓者而哀，夫子式而听之。
</p>
<p>
“式”者，矜之。“听”，以察其情。
</p>
<p>
使子路问之，曰：“子之哭也，壹似重有忧者？”而曰：“然。昔者吾舅死于虎，吾夫又死焉，今吾子又死焉。”重，直龙反。
</p>
<p>
“壹”，甚也。“重”，复也。“今”，指所哭之墓。山侧多虎，故三世见噬。
</p>
<p>
夫子曰：“何为不去也！”
</p>
<p>
使子路再问之。
</p>
<p>
曰：“无苛政。”
</p>
<p>
“苛”，繁急也。“政”，力役也。泰山之侧接齐壤，去国远，故政不繁苛。鲁他处征役皆严重。
</p>
<p>
夫子曰：“小子识之，苛政猛于虎也。”识，申志反。
</p>
<p>
民不适有其生，无宁死也。戒弟子者，欲其当官则恤民。
</p>
<p>
右第五十一章。
</p>
<p>
鲁人有周丰也者，哀公执挚请见之。而曰：“不可。”公曰：“我其已夫。”夫，防无反。
</p>
<p>
“也者”云者，丰固隐逃名，不为时人所知，或轻之之辞也。“挚”，与“贽”通。诸侯之贽玉，非以见贤士，公欲执弟子礼，执脯修也。“已”，言终无与为治也。
</p>
<p>
使人问焉，曰：“有虞氏未施信于民而民信之，夏后氏未施敬于民而民敬之。何施而得斯于民也？”施，以豉反，下同。
</p>
<p>
“施”，示也，谓教之以敬信也。
</p>
<p>
对曰：“墟墓之间，未施哀于民而民哀，社稷宗庙之中，未施敬于民而民敬。
</p>
<p>
“墟”，亡国废墟也。哀敬之情，民所固有，诚有其可敬可信者，则民自触发其不容已之心矣。顾问上之所以感之者何如尔，不在教也。
</p>
<p>
“殷人作誓而民始畔，周人作会而民始疑。苟无礼义忠信诚悫之心以莅之，虽固结之，民其不解乎？”畔，与“叛”同。解，胡买反。
</p>
<p>
“誓”者，告以举事之故，而戒之以赏罚。“会”者，先为期约之事而申之以要质。汤伐桀，乃有《汤誓》，武王伐纣，乃有孟津之会，后王因之。顾言之感人也浅，而要而合者，非其心之固合，畔疑之所自始也。“礼”，敬让也。“义”，方直也。尽己曰“忠”，以实曰“信”，不妄曰“诚”，不贰曰“悫”。“礼义”者，忠信诚悫之实；忠信诚悫者，礼义之本也。以忠信诚悫之心行乎礼义，则笃实光辉，自能感民固有之天良，不待誓会以固结之矣。“解”，散也。周丰坚于避世而菲薄殷、周，盖亦老、庄之流也。然其知敬信为人心之所固有，而以礼义为固结人心之本，则非老庄之所可及。夫子谓“吾党之小子狂简”，殆其流与？然与圣人生同时地，而不得在七十子之列，受时雨之化抑又何邪？
</p>
<p>
右第五十二章。
</p>
<p>
丧不虑居，毁不危身。
</p>
<p>
“虑”，谋也；卖居室以谋丧事也。“危”，殆于死也。
</p>
<p>
丧不虑居，为无庙也；毁不危身，为无后也。为，于伪反。
</p>
<p>
“后”，谓己为祭主，承先人祀也。执亲之丧，内尽其哀，外殚其财，无所不致。惟此二者，则以父母故而不得不自裁尔。
</p>
<p>
右第五十三章。
</p>
<p>
延陵季子适齐。于其反也，其长子死，葬于嬴、博之间。
</p>
<p>
季子，吴公子札、延陵，吴邑名，在今常州府，季子之封邑也。适齐而以子行，或时去国也。嬴、博二邑名，在今山东泰安州。
</p>
<p>
孔子曰：“延陵季子，吴之习于礼者也。往而观其葬焉。”
</p>
<p>
使人观之。
</p>
<p>
其坎深不至于泉，其敛以时服。既葬而封，广轮掩坎，其高可隐也。深，式鸠反。广，古旷反。
</p>
<p>
“以时服”者，不以朝服，时其子未爵也。“封”，为冢也。“广”，阔。“轮”，长也。“掩坎”，适如其坎，覆四隅也。“隐”，凭也。人立其旁，可伸臂凭之也。
</p>
<p>
既封，左袒，右还其封且号者三。曰：“骨肉归复于土，命也。若魂气则无不之也，无不之也！”而遂行。还，似宣反。号，胡刀反。复，芳服反。
</p>
<p>
“左袒”，肉袒必左。“右还”，从右行绕冢，凶尚右也。“三”者，三还且号也。“命”者，天之令也。再言“无不之”者，深哀其不返。
</p>
<p>
孔子曰：“延陵季子之于礼也，其合矣乎！”
</p>
<p>
孔子闻而称之也。《礼》，丧长子斩哀，其亦重矣。然君子以魄、形之离也，魂为性之丽，形为养之具，君子贵性而轻养，故于葬也，实土三而主人反哭，急于迎精以反，而不恋恋于归土之形，则所致哀于死者，固必有其道矣。季子哀其子之客死，虞祔不行，魂无所依，而封筑号还，及节而止，故夫子称其合礼。
</p>
<p>
右第五十四章。
</p>
<p>
邾娄考公之丧，徐君使容居来吊含。娄，龙珠反。含，胡晤反。
</p>
<p>
考公，郑氏曰“考或为定”，邾子貜且也。徐，嬴姓国，僭称王。称“君”者，不从其伪号也。
</p>
<p>
曰：“寡君使容居坐含，进侯玉，其使容居以含。”含，户暗反。
</p>
<p>
“坐”，跪也。“侯玉”，诸侯所用之玉。徐以天子自居，故斥言侯玉以自尊。君自吊则亲含，大夫归含耳。徐欲以其大夫与诸侯敌体，亦僭天子也。凡既殡而亲含者，自致璧于殡上。
</p>
<p>
有司曰：“诸侯之来辱敝邑者，易则易，于则于。易于杂者，未之有也。”易，以豉反。
</p>
<p>
“易”，简也。“于”，迂也；谓繁曲也。臣为君使，则其礼简略；君自来，则其礼繁曲。惟诸侯亲吊则亲含。今容居臣也，不言归含而以敌体之礼行之，是君臣无别也。
</p>
<p>
容居对曰：“容居闻之，事君不敢忘其君，亦不敢遗其祖。昔我先君驹王西讨，济于河，无所不用斯言也。容居鲁人也，不敢忘其祖。”
</p>
<p>
“遗”，亦忘也。驹王，徐始僭王者，夷狄无谥，以号称。周定王以前，河北流，徐在河东南，故西犯中国必济河而北。“斯言”，谓辞命一如天子。“鲁”，钝也；言非己口给为夸词。称“祖”者，容居，徐之公族。徐人习于僭伪，不以义自服，邾人不能终折而拒之，亦不足以有为矣。
</p>
<p>
右第五十五章。
</p>
<p>
子思之母死于卫，赴于子思。子思哭于庙。门人至，曰：“庶氏之母死，何为哭于孔氏之庙乎？”子思曰：“吾过矣！吾过矣！”遂哭于他室。为，于伪反。
</p>
<p>
“庶氏”，犹言他家。“他室”，侧室也。嫁母之不得如母而服齐衰，于此征矣。
</p>
<p>
右第五十六章。
</p>
<p>
天子崩三日，祝先服；五日，官长服；七日，国中男女服；三月，天下服。长，丁丈反。
</p>
<p>
祝佐含敛，故先服，然则嗣子亦以三日成服矣。“官长”，犹言百官。“国中男女”，畿内庶人也。庶人之服，齐衰三月。“天下”，诸侯及其大夫也，士以下无服。诸侯斩衰，其大夫衰，既葬而除，远近不一，闻讣乃哭而成服，至于三月而毕服也。
</p>
<p>
虞人致百祀之木可以为棺椁者，斩之。
</p>
<p>
“虞人”，山虞。“祀”，年也。木久则大而坚，可以为棺。“椁”，衍文。“斩”，伐也。
</p>
<p>
不至者，废其祀，刎其人。
</p>
<p>
“不至”，谓诸侯之不奔丧会葬者也。“废祀”者，灭其国。“刎”，刭也。“人”，诸侯，以其为不臣之大，故服上刑。
</p>
<p>
右第五十七章。
</p>
<p>
齐大饥，黔敖为食于路，以待饿者而食之。有饿者蒙袂辑屦贸贸然来。食，祥吏反。
</p>
<p>
谷不熟曰“饥”。黔敖，齐大夫。“蒙”，蔽也。“蒙袂”者，手垂而不能举，袂覆蔽手也。“辑”，敛也。敛屦，挟之不能屦也。“贸贸”，昏瞀貌。
</p>
<p>
黔敖左奉食，右执饮，曰：“嗟！来食！”扬其目而视之，曰：“予惟不食嗟来之食以至于斯也！”从而谢焉。终不食而死。奉，芳勇反。“奉食”“之食”之“食”，皆祥吏反。余，如字。
</p>
<p>
“扬目”，强视貌。“从”，就也。“谢”，谢过也。
</p>
<p>
曾子闻之，曰：“微与！其嗟也可去，其谢也可食。”与，以诸反。
</p>
<p>
“微”，细也。嗟也，去之而已，不必自矜己节以拒人也。谢则食之，不以穷为讳也。忿戾加人，一发而不可反，小丈夫之操也。君子矜而不争，从客于死生之际，而人莫敢不敬，其道大矣。非细人之所知也。
</p>
<p>
右第五十八章。
</p>
<p>
邾娄定公之时，有弑其父者，有司以告。公瞿然失席，曰：“是寡人之罪也。”瞿，九遇反。
</p>
<p>
“瞿然”，惊视貌。“失席”，谓方坐而徙倚于地也。礼教不行，民罹大恶，人君所当引咎。
</p>
<p>
曰：“寡人尝学断斯狱矣。臣弑君，凡在官者杀无赦。子弑父，凡在宫者杀无赦。杀其人，坏其室，污其宫而猪焉。”盖君逾月而后举爵。断，丁乱反。“在宫”之“宫”，一本作“官”者，误。坏，古拜反。
</p>
<p>
再言“曰”者，告有司之词。“官”，公宫内。“宫”，父所处门以内也。凡当弑时其余臣子在君父之侧者，不能执贼，又不能死，使得成弑，则不必问其知情故纵与否，而必与之同坐，弗能为之曲赦也。其可赦者，惟年十五以下及有废疾者与？“室”，屋也。“污”，掘地为洿池也。“宫”，环堵以内也。“猪”，畜水也。大逆之处，不欲令人更居之。“举爵”，行燕礼也。逾月不燕，引咎以自罚也。
</p>
<p>
右第五十九章。
</p>
<p>
晋献文子成室，晋大夫发焉。
</p>
<p>
“献”字，衍文。文子，赵武也。“发”，启也，始也；谓初启门入室而为陈词以庆其始，若今俗上梁文然。赵氏以弑君伏诛，其室已毁，后韩厥援赵武而立之，反其田，乃更造室。
</p>
<p>
张老曰：“美哉轮焉！美哉奂焉！歌于斯，哭于斯，聚国族于斯！”
</p>
<p>
张姓，老名，亦晋大夫。此发之之辞也，以其善，故特录之。“轮”，轮囷高大也。“奂”，众多也。“国”，国人，宾也。“族”，同姓也。歌哭有事，同异姓皆聚也。盖欲其远恶以保家。
</p>
<p>
文子曰：“武也得歌于斯，哭于斯，聚国族于斯，是全要领以从先大夫于九京也。”北面再拜稽首。京，盖“原”字之误。愚袁反。
</p>
<p>
九原，晋大夫墓地。武初复位，犹有惧心，故服膺张老之言。
</p>
<p>
君子谓之善颂善祷。
</p>
<p>
张老颂不忘戒，赵武祷不逾分。
</p>
<p>
右第六十章。
</p>
<p>
仲尼之畜狗死，使子贡埋之，曰：“吾闻之也，敝帷不弃，为埋马也。敝盖不弃，为埋狗也。丘也贫，无盖，于其封也，亦予之席，毋使其首陷焉。”为，于伪反。封，与“窆”同，彼验反。
</p>
<p>
“畜狗”，守犬也。古者犬有三品：有田犬，有守犬，有食犬。“封”，下骸于坎也。“陷”，为土所没也。生怜之，死无弃之，所以全仁。
</p>
<p>
路马死，埋之以帷。
</p>
<p>
因孔子之言而记埋路马之礼。“帷”，缝布为若帷，不用敝者。
</p>
<p>
右第六十一章。
</p>
<p>
季孙之母死，哀公吊焉。曾子与子贡吊焉。阍人为君在弗内也。为，于伪反。内，奴答反。
</p>
<p>
季孙，盖康子肥。君在无辟宾之礼，或方行礼，令少逡巡待之。
</p>
<p>
曾子与子贡入于其厩而修容焉。
</p>
<p>
“修容”，易吊服也。二子从容自若，易服而入。
</p>
<p>
子贡先入。阍人曰：“乡者已告矣。”乡，许亮反。
</p>
<p>
饰前失对也。
</p>
<p>
曾子后入，阍人辟之。辟，必亦反。
</p>
<p>
“辟”，为驱除也。横逆之至，弥缓则弥消。
</p>
<p>
涉内霤，卿大夫皆辟位，公降一等而揖之。辟，毗义反。
</p>
<p>
“内霤”，寝门后檐际也。卿大夫位在门内北面。“辟”者，逡巡向之。君位在阼阶上，“降等揖”者，升之使就吊位于西阶，与成礼也。
</p>
<p>
君子言之，曰：“尽饰之道，斯其行者远矣。”
</p>
<p>
记者引所闻君子之言，以证二子之事也。君子造次不违于礼，有诸中者必形诸外，若以物之敬慢而始自饰，则其饰也伪矣，非二子之所屑为也。
</p>
<p>
右第六十二章。
</p>
<p>
阳门之介夫死，司城子罕入而哭之哀。晋人之觇宋者反报于晋侯，曰：“阳门之介夫死，而子罕哭之哀，而民说，殆不可伐也。”说，弋雷反。
</p>
<p>
阳门，宋城门。“介夫”，甲士，居阳门。“司城”，宋官。子罕，乐喜也。“入”，闻丧而入吊之。“觇”，探视也。时晋欲伐宋，遣人密探其国事而以此报也。得众则民乐为之死，故不可伐。
</p>
<p>
孔子闻之，曰：“善哉觇国乎！《诗》云：’凡民有丧，扶服救之。’虽微晋而已，天下其孰能当之？”抉，薄胡反。服，薄默反。
</p>
<p>
“扶服”，《诗》作“匍匐”。“救”，助也。“微”之为言“非惟”也。人之大情，哀乐而已，而哀为甚。哀民之哀者，民亦哀其哀，而无敌于天下矣。
</p>
<p>
右第六十三章。
</p>
<p>
鲁庄公之丧，既葬，而绖不入库门；士大夫既卒哭，麻不入。
</p>
<p>
“绖”，宾客吊服所加绖也。“库门”，鲁公宫第一门。“麻”，绖带也。庄公薨，子般弑，庆父作乱，十一月而后葬，卒哭在期年之外，宾客送葬者反，而不以绖入吊，群臣卒哭，去麻而即吉，宰我谓“三年之丧期已久”，滕人曰“鲁先君莫之行者”是也。然他君五月而葬，则卒哭而犹未除，庄公缓葬，尤为骇异，故特记之。
</p>
<p>
右第六十四章。
</p>
<p>
孔子之故人曰原壤。其母死，夫子助之沐椁。原壤登木，曰：“久矣，予之不讬于音也。”歌曰：“狸首之斑然，执女手之卷然。”卷，巨缘反。
</p>
<p>
“沐”，治也。“登木”，倚树也。“讬”，寓意也。“狸首”，古诗，其解未闻。原壤，老庄之流，一死生，齐哀乐，欲以其术易夫子。
</p>
<p>
夫子为弗闻也者而过之。从者曰：“子未可以已乎？子曰：“丘闻之，亲者毋失其为亲也，故者毋失其为故也。”从，才用反。
</p>
<p>
圣人自尽其道，正大以莅之而不屑与之争，则异端之逞私知于其前者，如雨雪之见而自消矣。
</p>
<p>
右第六十五章。
</p>
<p>
赵文子与叔誉观乎九原。文子曰：“死者如可作也，吾谁与归？”
</p>
<p>
叔誉，旧说以为叔向也。姓羊舌，名肸。“观”，游也。九原，晋大夫墓地。“作”，起也，生也。“归”，从也。
</p>
<p>
叔誉曰：“其阳处父乎？”文子曰：“行并植于晋国，不没其身，其知不足称也。”知，珍义反。
</p>
<p>
阳处父，晋襄公太傅。“并”，兼也。“植”，谓树立法纪以利国也。处父改立军帅以强晋，为狐射姑所杀，《春秋传》讥其侵官，所谓“并”也。叔向以其忘身谋国，故称之，而文子谓其知不足以全身。
</p>
<p>
曰：“其舅犯乎？”文子曰：“见利不顾其君，其仁不足称也。
</p>
<p>
舅犯，狐偃，晋文公母舅。“见利不顾君”，事今无考，文子或必有所传闻也。叔向以文子志在全身，故称舅犯，而文子讥其不能两全也。
</p>
<p>
“我则随武子乎！利其君，不忘其身；谋其身，不遗其友。”
</p>
<p>
随武子，士会，事晋景公，如文子所称，大抵依违利害，假公济私，窃仁知之似而巧用之，殆孔子所谓“乡原”尔。文子以其术弥缝上下而窃晋国之政，六卿皆屈焉。
</p>
<p>
晋人谓文子知人。
</p>
<p>
好乡人之所好，故乡人称之。
</p>
<p>
文子，其中退然如不胜衣，其言呐呐然如不出诸其口，所举于晋国管库之士七十有余家，生不交利，死不属其子焉。胜，书征反。有，与“又”通，于救反。属，之玉反。
</p>
<p>
记者记文子之所行，以见其志之所拟而行如之也。“管”，钥也。“库”，藏财贿者。“管库之士”，府史之属也。“属”，讬也。文子柔巽深隐，收人心而不亟用之，以弭怨忌而要恩誉，卒以其宗强于晋国。子鞅承之，遂以倾荀、范而擅晋政，其所由来者渐矣。
</p>
<p>
右第六十六章。
</p>
<p>
叔仲皮学子柳。叔仲皮死，其妻鲁人也。衣衰而缪绖。衣，于既反。衰，七雷反。缪，盖“摎”字之误，居黝反。
</p>
<p>
叔仲皮，鲁叔仲彭生之后。子柳，鲁贤人泄柳也。孟子云：“子柳、子思为臣。”“学”，从之学也。“其妻”，皮之妻也。“鲁”，钝也。“衣衰”者，衣斩衰也。斩衰为衰之首，故独言《衰》。“缪绖”，苴麻绖，大本在下，两股摎结之。叔仲皮从学于君子，故知礼而化其家。其妻虽鲁，能以礼丧其夫。
</p>
<p>
叔仲衍以告，请衰而环绖。衰，七雷反，下同。
</p>
<p>
衍，皮之弟也。“衰”者，治其缕如小功布之缕而成布以四升半，诸侯之大夫为天子之服也。“环绖”，吊服之绖，以牡麻为之，单股如环，而不垂其余。周衰礼失，妇人不以斩衰丧其夫，苟尚轻细而已。衍俗而昧礼，告于其嫂，使从时制。
</p>
<p>
曰：“昔者吾丧姑姊妹亦如斯，未吾禁也。”
</p>
<p>
皮妻言此以拒衍也。妇人为其姑姊妹服大功，大功之衰且非衰，况为夫斩衰乎？大功之绖用牡麻，且摎而非环，况为夫苴麻绖乎！“末”，莫也。言当皮存时，听其为私亲服重而不己禁，以明衍之不能禁己也。
</p>
<p>
退使其妻衰而环绖。
</p>
<p>
叔仲衍退也。“其妻”，衍之妻也。妇人于夫之兄无服，惟为宗子齐衰三月，皮其叔仲氏之宗子与？其服亦疏衰摎绖，衍怙过徇俗，终使其妻服轻细者。夫妇人伦之本，妇人无二斩，既嫁从夫而薄其服，则夫妇之道苦矣。叔仲皮学焉而化其妻，虽鲁而贤于衍。故学者，人伦之所自明，修身齐家之本，不可以不务也。
</p>
<p>
右第六十七章。
</p>
<p>
成人有其兄死而不为衰者，闻子皋将为成宰，遂为衰。“为衰”之“为”，于伪反。衰，七雷反。下同。
</p>
<p>
成，鲁下邑。衰，齐衰。子皋，季子皋。贤者为宰，闻风而畏之。
</p>
<p>
成人曰：“蚕则绩而蟹有匡，范则冠而蝉有，兄则死而子皋为之衰。”
</p>
<p>
成人众人歌以嘲之也。“匡”，与“筐”通，所以贮丝者。“范”，蜂也。“”，所以结冠者。蝉有双喙在腹下如然。蚕缫丝如积无匡而蟹壳如匡，范首如冠无而蝉喙如，言其相代而不相涉也。兄死不衰，而子皋感之使衰，则亦子皋之贤而已矣。若彼无礼，不弟之恶自若也。
</p>
<p>
右第六十八章。
</p>
<p>
乐正子春之母死，五日而不食。
</p>
<p>
父母死，三日不食。子春至性笃而逾礼。
</p>
<p>
曰：“吾悔之。自吾母而不得吾情，吾恶乎用其情？”恶，哀都反。
</p>
<p>
子春服毕追论及之也。“悔”者，以其逾礼而有灭性之忧也。“自”，于也。“得”，施也。情极于亲丧，虽过而可原，所以自解而勉人也。
</p>
<p>
右第六十九章。
</p>
<p>
岁旱，穆公召县子而问然。曰：“天久不雨，吾欲暴而奚若？”曰：“天则不雨而暴人之疾子，虐，毋乃不可与！”然则吾欲暴巫而奚若？”曰：“天则不雨而望之愚妇人，于以求之，毋乃已疏乎！”县，胡消反。暴，薄木反。与，以诸反。
</p>
<p>
“然”，犹焉也。“尪”，羸病者。“巫”，女巫。《周礼》：“旱叹则女巫舞雩，崇阴也。”“望”，责也。暴尪，巫以求雨，当时有此恶俗。
</p>
<p>
“徙市而奚若？”曰：“天子崩，巷市七日。诸侯薨，巷市三日。为之徙市，不亦可乎！”
</p>
<p>
“巷市”，谓废市，而民间朝夕之计有必需者，市之于曲巷也。徙市亦非致雨之道，特其以丧礼居之，则庶几罪己祈天之意。君民一体而食为民天，视民之灾若己之死，能以此意推之，则勤民之情切矣。
</p>
<p>
右第七十章。
</p>
<p>
孔子曰：“卫人之祔也离之。鲁人之祔也合之，善夫。”离，力知反。合，古沓反。夫，防无反。
</p>
<p>
“祔”，合葬也。“离”，各为一冢也。既合矣，而又各为一冢，无当也。故夫子善鲁。盖古者葬以昭穆，兄弟齿列，若为各冢，则伯叔嫂妇相乱，不如合冢之犹为远别也。
</p>
<p>
右第七十一章。
</p>
<p>
《礼记章句》卷四终
</p>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
