<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>17船山遗书153-2026年4月1日-船山遗书</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">17船山遗书153-2026年4月1日-船山遗书</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="说文广义卷二">说文广义卷二</h4>
<p>只</p>
<p>只，语已词。上义已竟，而更无所疑，则以“只”字间之，如“乐只君子”是已。语竟而无咏叹之意，则以“只”字终之，如“母也天只”是已。以其为语止之词，故借为但此无它之义，今俗用之。</p>
<p>氏</p>
<p>氏，本巴蜀山名，本训云：“象岸欲堕。”乃古今通以为“氏族”字，与本训全无干涉。其字从“民”而省，当与“民”同意，必有所取。《说文》未之博考，因偏据一说。此《说文》之不可执者也。</p>
<p>是</p>
<p>是，本训直也，谓直如此也。直者是，枉者非，故与“非”对。直如此则非彼矣，故又与“彼”对。《庄子》“彼是方生”，犹言“彼此”也。此，本训“止”也，止如是也。“是”之辞缓，“此”之辞急；“是”之辞婉，“此”之辞倨，临文自酌之。</p>
<p>尟</p>
<p>尟，本“尟少”字，音苏典切。经传皆用“鲜”字，唯汉人文字作“尟”。《史》《汉》流传不盛，字较《九经》为确，无经师传授之讹也。乃间有写作“尟”者，亦误。尟，少也，而义亦微别。少者，于多析之而见少也；尟者，本少也。少与“多”对，尟不与“多”对；少可增，尟不可增。故曰专言尟则绝无可知。从是、从少者，确信其果少也，殆于无矣。</p>
<p>些</p>
<p>些，从此从二。此有止义，故为语终之辞，与“只”略同。今或传写此字从夕作“”者，不成字。沈括谓与梵语“娑婆诃”同，殊为牵强，华、夷语原不相涉也。金元以降，用为“些少”字。周伯琦收入麻韵，盖“屑”字之讹尔。北人无入声，呼屑字作平声，因以此字代之。些，自音苏个切。</p>
<p>豸</p>
<p>豸，池尔切，读如褫。兽长脊者，其行豸豸然，乃以状兽之行，非兽名也。虫无足者，行亦豸豸，故亦谓之豸。其獬廌之“廌”、音宅买切者，初不作豸，俗讹。</p>
<p>貈</p>
<p>貈，似狐之兽，音下各切，读如涸。“狐貈之厚以居”，字本作貈。貉，音莫白切，北方狄名。借为表貉之貉，音莫霸切，读如祃。貈、貉二字，《说文》相次，因而淆讹。传写者以貉为貈，而将貈旁之“舟”改作“百”字，妄立“貊”字以之为貉，舛（chuǎn，差错，违背，不顺遂；不幸）错其矣。</p>
<p>爾</p>
<p>爾，本训靡爾，犹言靡丽。“彼爾伊何”，正其义也。从“尔”得声，固与“尔”别。因其以状靡尔之态，故借以写有馀之声容，如“铿爾”“卓爾”是已。若“尔汝”之“尔”，自当作尔，作爾者讹。尔，词之必然也，指其人而定呼之，故称卑贱者曰尔。若云尔、但尔、徒尔、偶尔之类，则“而已”二字合呼。尔、爾、耳，皆而已切，可以通用。</p>
<p>旨</p>
<p>味之甜者，甘；适口有馀味者，旨。甘固旨，旨不必甘也。尊者之教命曰旨，言其适人心事理，而意味深长也。若意有所向在言语行迹之表者，曰“意恉”，则从旨从心，其概作“旨”者，省。唐宋候旨行者曰“听指挥”，使令必指示之，则借用“指”字为长。</p>
<p>甞</p>
<p>甞，口吮以知其味也，从尚从甘。尚，庶几也，庶几知其甘也。既尝之，则习知其味，故借为已试之辞。昔甞、间甞、甞闻、甞谓，言已历试而习知之也。</p>
<p>知</p>
<p>知，本训云“词也”。矢口者，言词也。通为明也、晓也者，凡矢口而即可言者，必其已明晓者也。知之明，则可以主持而任为之，故借为主也、任也、司也，“《乾》知大始”是已。今府、州、县长吏称“知”，主其所治而任之也。乃其源自宋人以京朝官差行州、县事，故曰知某州、知某县，尊摄卑之词。因仍不改，竟以知府州县为守令之职名，则名不正矣。若睿智之“智”，篆从知从日从亏，隶省去亏，传写省，又省去日，则益趋苟简矣。</p>
<p>矦</p>
<p>矦，本射矦之矦。以之为五等之爵名者，谓其为一国之所取正，若正鹄之设，使人知所射也。借为语助词，与“维”通者，立于其前之辞，若射矦在心目之前，而可指以有事也。</p>
<p>矣</p>
<p>矣，为语助辞，与“知”意近；从矢，疾急之意。矣者，已然之词，犹今方言之称“了”，急词也。从已，有已止之意，止此而无所待、无所馀矣。借用为叹美之词，如“皇矣”“美矣”之类；或为叹愧之辞，如“死矣盆成括”之类，决其已然也。既言“已”，又言“矣”，如“而已矣”之类，决之又决，深信其止此也。言“也”又言“矣”，云“也矣”者，绎思而决其然也。言“矣”又言“乎”，云“矣乎”者，决其然而咏叹其能然也。</p>
<p>射</p>
<p>射之为义一也。“大射”“乡射”“射夫”与“弋不射宿”之“射”何所别？而统言射则音食夜切，发矢射之则读食亦切，此吴越人唇舌所转，妄立同异尔。“仆射”以主射名官，则亦如字读，而《史》注读作“夜”，亦无故立异尔。凡无别义而有别音者，非承袭方言，则塾师破碎，不足道也。唯借为“射忘”之射，音羊益切。然所以借用者，以射者既发矢，则不复能审顾中否，一听之矣，如字读，义自可通。或因“无射”与“无”义通，遂呼“射”作“”音尔。</p>
<p>冲</p>
<p>冲，水涌摇也。“冲击堤岸”字本如此；今俗作“衝”，误。若盅虚之“盅”，从中从皿，器中空处，《老子》所谓“当其无，有器之用”也。冲，从水从中，金、石、土、木皆可使其中虚，惟水中边一实，不容丝毫空隙，故《坎》象中满，水中何得谓之虚耶！盅为虚而待用之辞，故借以拟幼而未有作用者曰“盅人”。盅虽未有物，而具含容之量，故惟人君可以当之，不似“孤”与“小子”，上下可通称也。后人以“盅”字字形不茂美，以“冲”字代之，苟取易于布置，而六书义亡矣。今世尺牍后书冲字，亦盅也，与文移“空”字义同，乃俗笔讹而又讹，从“仌”作“冲”，尤为诬撰，雅人自宜改正。</p>
<p>泷</p>
<p>泷，本训雨貌，音力公切。广东罗定州旧为泷水县；自乐昌北上滩水名泷，亦以其水急流溅沫，如雨珠垂洒耳。而读音如“双”，盖粤音也。韵书收入三江，不复知其本音“龙”矣。</p>
<p>浓</p>
<p>浓，露多也，润浥湮透之辞。若“淡”之“”，则从酉。淡从水者，水之本味；水本不，何从水哉！凡待人厚、行赏丰，皆当作“”。</p>
<p>漯</p>
<p>漯，本“”字之省，音力追切。漯水出雁门阴馆，今大同山阴县。此水今名涞水，合桑干河，至直沽入海，与九河济不相属。《孟子》“瀹济、湿”，乃山东湿水。</p>
<p>治</p>
<p>治，东莱水名。又为平治之治，从水从台音怡。台，安也，水得所治则安。治水者，所以使水安流也。借为修事理物之通辞，正音直之切。训诂家以“治之”音平声，“既治”音去声，破碎使人易为晓记，初非本有二音。</p>
<p>渠</p>
<p>渠，本沟渠之渠，从水从榘省，以井画沟渠，方折如榘也。借为语助辞，如《张仪传》“宁渠能乎！”乃“遽”字传写之讹。至俗呼“彼”为渠，如释良价偈“渠今正是我”，则唐以来方言，初不可晓。</p>
<p>沮</p>
<p>沮，音子余切，水名，本训出汉中房陵。乃水之以沮名者不一：北直隶之保安州、陕西之阶州及延安宜君县、山东之兖州，皆有沮水。沮之为言疽也，灉之为言痈也，其水始出，或涌起，或陷下也，但读如疽。若沮洳之沮，水草杂泥滓也，字当作“菹”。</p>
<p>菹</p>
<p>菹，酿酸菜也。虀菜水浃柔挠，菹洳似之，故借用菹字，音侧鱼切。《诗》注音将虑切，亦非。至“阻滞”之阻，正当作“阻”，以与“滞”字相连，顺笔从水。晋、宋人欲作字工整，往往改易迁就，后人奉之为法，遂用传写经典，六书之义，不可复诘矣。</p>
<p>濡</p>
<p>濡，本训水名，出涿郡固安县。今固安之水，直沽也。凡水名皆先有所取义，因而名之。《说文》不求其制字之原，但据水名为正训，未尽六书之义。濡从需；需，待也，又与“耎”通，弱也，故为沾滞、耎弱之意，音儒。“儒”亦缓弱之称。固安之水，或以流缓得名，则沾濡、濡滞自其本训，《说文》之解固矣。</p>
<p>沽</p>
<p>沽，渔阳水名，今天津直沽河也。若酤酒之酤，字本从酉；从水者，传写讹也。酤为市买酒，凡买卖通借用之。</p>
<p>浯</p>
<p>浯水出琅邪，今山东沂州界古有此水，有此字，元次山取以名祁阳之溪尔。世传本无此字，次山撰之，非也。</p>
<p>洿</p>
<p>洿，浊水下流也，一曰窳下也，音乌。以其浊而下，故借为“含洿”“卑洿”字，与“隆”对。若“污”字，从亏，或减笔作“污”，则音乌故切，小池也。《孟子》“污池”作“洿”，“洿不至阿其所好”作“污”，盖传写两失之。</p>
<p>泥</p>
<p>泥，本训水名，出北地，今陕西庆阳府之北坌江也。按此字从水从尼。尼，止也。水止土中，泞而成泥，则以水和土乃其正训，而水名因之。以泥涂壁亦曰泥，自可如字读之，或发音奴计切，亦赘也。水止土中，滞而不行，且泞淖难于践涉，故借为陷滞不行之辞，“震遂泥”“致远恐泥”是也。训诂家并发音“腻”，音“腻”者既为涂壁之义，于泥滞又奚取焉！如云一音可容二义，则音“”者独不可兼三义乎！</p>
<p>洵</p>
<p>洵，本训过水中也。从旬；旬，均也。水均平可信而后徒涉之，故借为信然之辞。水之深浅不可测，而津济之处信其可过而亡疑，不待涉而后知其无害，故决信曰洵，较信为尤确矣。</p>
<p>浑</p>
<p>浑，本训混流声也，音户昆切，读如魂。混流者，流之盛大者也。浑流之声，洪洪洞洞，大而不激，故有含宏厚重之意，借为“浑厚”“浑朴”“浑沌”字。天体曰“浑天”，亦所含者宏也。今俗谓“全是”为“浑是”，亦此义，皆当如字读之。或读胡本切、胡困切者，皆非。</p>
<p>潧</p>
<p>潧水出郑国，今新郑县，与洧合流。溱水出临武县，自连州至英德入南海。今《诗》及《左传》《孟子》以溱为潧，皆传写之误。二字俱侧真切，音同尔。</p>
<p>温</p>
<p>温，水名，本训云：“出涪南犍为。”今相沿用为“温燠”字。水性本寒，温泉固不恒有，不当从水。“昷燠”自当作“昷”，昷亦乌魂切，本训曰仁也。仁者，春之德；昷者，春之气也。“昷暖”“昷和”“昷厚”，皆当作昷。借为“昷习”字者，熟物以热汤顿之曰昷，谓义已熟而复寻绎之，使勿忘也。昷为春气，故春气所伤，其病曰“昷”，犹冬病曰“寒”，夏病曰“热”，所谓时疫也。字亦但作昷，俗加疒作“瘟”，乃巫医之陋笔。</p>
<p>涟</p>
<p>涟，本与澜同，大波也，音雒干切。徐铉曰：“俗音力延切。”宋有涟水军，及湘乡县之涟水，俗呼作“连”音，皆失之。</p>
<p>浇</p>
<p>浇，散水以沃物也。非雨非泉，不能湮透，其所滋润者浅矣，故借为“浇薄”字，音古尧切。寒浞之子名浇，旧云音窍，不知何据。</p>
<p>泡</p>
<p>泡，本音匹交切，水名，出兖州入泗。今俗以此为浮沤之名，读如窌，或读如暴，皆非。浮沤之“瀑”，本从暴，音薄报切，本训沫也。从暴者，水暴至、雨暴集则有浮沫也。俗读瀑布作“仆”音，亦谬。</p>
<p>洮</p>
<p>洮，本“洮洗”之洮，读如桃，《书》“洮颒”字本尔。《说文》音土刀切，训为陇西水名。大抵许氏于从“水”字类以水名为正训，不知水名亦必有取义，此其疏陋之失也。洮水近河，河浊洮清，唯洮水可资洗颒，故以名水。其音土刀切者，乃西北人语音不辨桃、韬也。今俗于“洮洗”字别作“淘”，非是。其《春秋》“会于洮”，乃曹、宋间水名，注疏家读之如“兆”。零陵有洮水，俗读如“道”，皆不知何据。</p>
<p>沱</p>
<p>沱，江别流也。沱有二：一在四川，一在湖广，皆江水岐出，至前复合。岐出之水，涨则盈，涸则竭，故潴水以灌田畜魚者，亦谓之沱。篆文“它”“也”字相近，故传写作“池”字。《春秋》黄池，今池州贵池，皆即沱字，俱音徒何切，而俗音“驰”者，其失久矣。今湖、湘间呼潴水之大者作“讬”音，别立“圫”字，俗陋不成字，实即沱也。凡穿坎以畜雨水者，为沼；筑堤以遏流水者，为沱。</p>
<p>洋</p>
<p>洋，本水名，出青州临朐，直达于海，接潮盛大，故今谓之巨洋河。因此谓出海曰出洋。而汪洋、洋溢、洋皆取义焉。本音似羊切，读如“详”，俗音羊者，非是。</p>
<p>凉</p>
<p>凉，本训薄也。春气发而昷厚，秋气敛而凉薄，故谓清爽之气曰凉。以其为薄也，故借为寡德无情之辞。河西土产微薄，正当兑方而应乎秋，故曰凉州。若“北风其”，从风从凉省，北风发貌，传写作“凉”，省误。北风雨雪，其寒甚矣，岂但凉而已哉！</p>
<p>泙</p>
<p>泙，苻兵切，谷也。谷中敞坦，水平流，故从水从平。今俗有“坪”字，如西岳青柯坪之类，皆宜作泙。从土者，俗误。</p>
<p>萍</p>
<p>萍，从水从苹，浮萍也。有绿、紫二种。本训云“水草也”，谓此；乃又云“苹也”，则误矣。苹，陆生之草，鹿所食者。《说文》如此类疏舛（chuǎn，差错，违背，不顺遂；不幸）者不一，读者当广通而折正之。</p>
<p>淜</p>
<p>淜，皮冰切，音与“冯”同，本训无舟渡河也，谓浮水而渡，不待舟也。《易》《论语》皆作“冯河”，以音同而传写误尔。冯，马行疾也，马行冰上，不得不疾，畏冰释也。借为“冯依”字，马行疾则人必依鞍据辔以不坠，俗或加心作“”，误。俗又有“凭”字，于会意虽可通，要为俗字，词曲家用之，或读如“病”。</p>
<p>，从、从水，本训超涌也。国名滕者，当以地有涌出之水。今俗但于“滕国”字从水作“滕”，而“涌”作“腾”，使有考正者书“涌”字，俗必哂其别讹。真伪淆讹，不可复辨，乃如此夫！</p>
<p>油</p>
<p>油，为水名，今公安县之油河也。其字从水从由，“由”乃直行貌。“油然作云”者，方旱之时，云虽起而蜒曲，则无雨；油然如水之得其道，而直行以向所雨之地，则雨矣。水名油者，地近大江，直行入江，无纡曲也。今俗以脂膏之液为油，汉以后方言也。古者桐、麻、蔓菁之液，通谓之膏。</p>
<p>深</p>
<p>深，本水名，出今蓝山县，入于潇，乃古今通用为“深浅”字。“浅”字但作“”，不从水，音与深同，谓室中邃远也。凡宫室自左至右曰“广”，自外至内曰“”。凡幽远密藏之辞，皆借此义，字俱作。唯水之不浅者，可从水作深。其“广”字但如字读，于义自谐。或读深为式鸩切，广为古圹切，皆强析立异。</p>
<p>沈</p>
<p>沈，有直深、尸枕二切，其义一也，与“浮”相对。汝南有沈水，因以名国，后遂为姓。越巂亦有沈水，亦名沈黎河。后沈姓者避“沈溺”之称，因专呼作“审”音，而别立“沉”字，为沉潜、沉溺。徐铉曰：“今俗别作沉。冗，不成字，非是。”辨之明矣。“冗”不成字。“烦冗”本作“繁壅”，俗既妄立“沉”字，又撰“冗”字，雅人不当沿之。</p>
<p>淫</p>
<p>淫，本训浸淫也；一曰久雨为淫，久雨则水浸淫不已也。俗于“淫雨”字加雨作“霪”者，赘。乐音曼引而不止，谓之淫声，非谓其沉溺女色。乃以“郑声淫”之故，而谓《蔓草》诸诗为婬奔之诗，正缘不辩六书耳。“婬色”“婬奔”，从女从淫省，唯佛书犹存此字。</p>
<p>涵</p>
<p>涵，本训水泽多也。《诗》“僭始既涵”，犹言滥也。若“函养”“函蓄”，但当作“函”，如舌藏中不露也，不当加水。唯“涵泳”字可作涵，水多而泳游之，必沿洄迟久也。</p>
<p>潜</p>
<p>潜，藏也。汉水别出为潜，谓不从正道而旁出，如潜匿也。借用为取魚之罧，谓潜置水中也。汉水有二：其别出曰潜者，指东汉水，至承天为潜江也；其西汉水至顺庆别出者，字作“灊”，与安庆之灊山，字皆从鬵，音同字异。今概作潜，省误。</p>
<p>淹</p>
<p>淹，本训云：“水出越巂徼外”，今之马湖江也。《说文》仅注水名。其字从水从奄，乃水多奄被之义，则“淹没”其本义也。借为“淹习”字者，记诵习熟而贯通，如水包物，无不透也。又借为“淹留”字；淹没者，水之留也。《孟子》则但作“奄”。本音阉，俗读如庵，非。</p>
<p>沾</p>
<p>沾，音他廉切，益也。徐铉曰：“今别作添，非是。”从占；占，视也，占视水而知其增益也。山西壶关县有沾水，亦如字读。俗音占者，讹。若“霑濡”之沾，从雨从沾，雨加沾则濡物也。《诗》：“既霑”“既渥”。俗以沾为霑，则以“添”为沾，辗转积谬，莫能正矣。</p>
<p>，水银也，音呼孔切，今俗作“汞”，省耳。其“洞”字乃“洪洞”字，或以上声读之。洪洞，水盛流貌。水银非能盛流者，奚取焉！</p>
<p>汝</p>
<p>汝，本河南水名，以其流经女几山，故从女。或借为“尔汝”字，于义无取。古人“尔女”但作“女”，不从水，是也。“尔女”犹言男女，卑者之通称，音与尔相近，而字借用“女”。“女”犹子也，尊之则称子，卑之则称女，不应从水。</p>
<p>洒</p>
<p>洒，本音千礼切，本训涤也。今俗以“洗”为洒，而以洒为灑埽之“灑”，承讹久矣。洗，音苏典切，濯足也。《孟子》“愿比死者一洒之”，自洒字音义之正。《礼记》《仪礼》“盥洒”作“洗”，乃传写之讹。“灑埽”从麗，挥水麗地也。洗从跣省，跣足而濯也。洒从西，则谐声尔。灑音山吏切，俗读所卖、所买二切者，非。</p>
<p>济</p>
<p>济，正音子礼切，水出赞皇，今谓之白沟河。从齐者，其水下流入齐也。其水出自王屋山，为四渎之一者，则从作泲，音同字各别。今通以怀庆之泲为济，真定之济为泲，传写《禹贡》《春秋》《孟子》者，既皆淆讹，而又孰与正之！《九经》非圣门笔授，经师递传，固不足据也。其借为济涉之济，音子计切者，亦当作泲，以王屋之泲，自河北穿河而南，而有绝流而渡之象焉。转借为事功已就之辞，谓已出险而登岸也。又为拯救危困之义，谓渡人于危也。传写者以济为泲，因并写“泲涉”字从齐尔。</p>
<p>澧</p>
<p>澧水有二：一出南阳雉衡山，一出湖广施州卫入洞庭。今人但知有湖广澧水，而南阳之澧谓之沙河；《说文》但记南阳之澧，而不纪《楚词》“沅芷澧兰”之澧，两失之。若陕西豐水，本不从水。唐诗“豐水映园林”，从俗作“灃”，又省作“澧”，尤为妄陋。</p>
<p>準</p>
<p>準，所以为平者，今俗谓之“平水”，从水从隼。从水，以水取平；从隼，击鸟惬当不差也。借为“依準”字者，平允必从，如营室者依準定基，无改移也。故允人之陈诉曰“準”，使人依之而行曰“準此”。后世为长吏者，倨侮苟简，减省押判，既欲省去“十”字，又以其为淮水之“淮”，复减水作“冫”，谬造“准”字。敖惰陋笔，遂成法式，章奏史策，因仍不革。“仌”旁著“隹”，文义乖谬，至此极矣。</p>
<p>演</p>
<p>演，水长流也。衍，水行归海也。二字同音而义别。唯“派衍”之衍作“衍”，其借为“演习”“演说”“游演”，皆当作演，引其说而伸长之也。演习，如水长流不息也；游演，随流而游也。真西山作《大学演义》，引《大学》之旨而长言之，乃题曰“《衍义》”，误矣。若重出之文曰“衍文”，则“羡”字之误。羡者，有馀而不用之辞，音于线切。</p>
<p>潦</p>
<p>潦，本训雨水大貌。借为“行潦”字者，以大雨则道旁有停水也。</p>
<p>蕩</p>
<p>蕩，徒朗切，从水从。水出河内蕩阴，所谓宕渠河也。借为广远之义者，以蕩水流于平原，入于广泽，其象浩淼也。转为动摇之辞者，水广远则波涛甚也。或作“动盪”者，非。盪，盪涤也。</p>
<p>浏</p>
<p>浏，本训流清貌，音力久切，读如柳。长沙浏水与、淥同以水清得名，自如字读，今呼作“刘”音，非是。</p>
<p>湛</p>
<p>湛，本训没也，谓沉没水中也。从水从甚，入水甚则没也。音宅减切。借为“湛乐”云者，沉溺于乐也。没于水中，有幽深之象，故又借为深也。乃其为深，幽暗不明之深也，非清澈入微之深也。浮屠氏以寂灭为道，欲其没而不欲生，欲其暗而不欲明，故以“湛”言妙。君子极深研几，而称虚明曰“湛然”，则亦误入于异端而不知也。</p>
<p>洞</p>
<p>洞，本训疾流也。洪洞无涯，水大而疾也。崖中有水，其流必疾，故崖亦曰洞。洞者，有水之崖也，无水但曰崖、曰岩。以崖有洞名，故借为深远之义。其曰“洞见”者，言见彻乎幽深也。若俗别有“峒”字，乃浅人不知洞字所由假借，谓崖洞当从山，不当从水耳。其空同山但作空同，或加山作“崆峒”，尤不成字。</p>
<p>泰</p>
<p>泰，本训滑也。借为安舒自得之辞者，滑泽无所留滞，其行快也。快行无所吝留，故又借为奢也。正音他盖切，一音他达切。字或作“汰”，徐铉曰“非是”。《左传》言“汰辀”，矢过舟而不留也，字正当作泰。今有淘汰、沙汰之说，正谓汰水使滑去其垢滞，亦宜作洮泰、沙泰。若水旁加太，则太字本不成文，何况加水！俗谓尊之尤者为太，盖即“大”字；太公、太王、太一、太极、太玄、太宰、太师，皆大也。大，徒盖切，与泰字音近，训诂师或点破“大”字发音，因而传写为“大”下加点之字，字形可笑，如铎含舌，雅人何效焉。</p>
<p>泄</p>
<p>泄，本音余制切，读如裔，江北水名，又缓流也。借为“泄泄”字，或自得貌，或怠缓貌，皆取象于缓流。字本无“薛”音，俗用为“漏泄”“泄泻”，皆“洩”字之讹。泄柳、泄公，皆如字音裔。</p>
<p>沛</p>
<p>沛，本训盛大貌，从巿，与“芾”同意。辽东之小辽水及徐州丰沛，皆取水盛立名。《说文》以辽水为正训，亦一隅之说。</p>
<p>浍</p>
<p>浍，从水从会，水之会也。沟浍，所以合田间之水注于川也。山西有浍水，亦以会合众水得名。《说文》仅记水名，不详本义。</p>
<p>汛</p>
<p>汛，洒也。汛除宗庙，谓洒扫修治也。其“潮信”之“信”，本即“信”字，谓潮之来去有恒也，不知近代何以作“汛”。因此海防戍守、防寇之乘潮而入处，谓之汛地。乃至凡有戍守分任之地，通以汛地为名。施于符檄，传之史策，令后世不知其解。流俗传讹之弊，修史者改正作“信”可矣。</p>
<p>浚</p>
<p>浚，抒也。抒，舀也。《春秋》“浚洙”，抒干洙水以渔也。经义不明，以为疏而深之。凡以深训浚者，皆以《易》“浚恒，《象》曰：始求深也”而误。不知《恒》之上六，风雷震动之极，抒散其恒，故凶，所谓无恒也。“始求深”者，谓《恒》初所求者深，而后不继，虚而为盈，难乎有恒，若水日舀而必竭耳。若“疏濬”之濬，自当作“濬”。</p>
<p>灌</p>
<p>灌，本训注也。庐江有灌水，今谓之倒灌河，以其注于江而得名。《说文》但记水名，自其通失。至传写经典者用为“裸鬯”之“裸”，乃汉儒口授之讹。后之释经者，遂谓倾鬯于地，以乱典礼。流俗相仍，以倾沃不敬，施于尊亲之鬼神，无异呼蹴，于女安乎？字义不明，流弊如此，可不慎与！</p>
<p>瀳</p>
<p>瀳，水至也，《易》“水瀳至，习坎”，字本如此。从薦；薦，进也，进而益至也。俗省务从苟简，初则省廌作“存”，加草为“荐”，因而省去草字，水旁加存，用为“洊”字。施之《九经》，世奉为准，复何所取正乎！</p>
<p>漕</p>
<p>漕，水转毂也。今运水灌田及为水硙者，作大轮匽水以转之，即其义矣。故借为“漕运”字，谓匽水以转运也，音在到切。若《诗》“思须与漕”，字本作“曹”，乃“东处曹邑”之“曹”，传写加水者讹。</p>
<p>浪</p>
<p>浪，但音来宕切。沧浪之水，其波浪清沧，犹言清波也。辽东乐浪，地近海故也。并如字读。或发沧浪、乐浪作郎音者，非。成都浪水，字亦从良。杜诗“瀼东”“瀼西”，从襄，乃蜀人别字，子美因之。“瀼”乃“零露瀼瀼”之瀼，音汝羊切。</p>
<p>瀞</p>
<p>洁瀞之瀞，从水从静，本训云：“无垢薉也。”水动则浊，静则澄。俗省作“净”，不知自有净字，音士耕切，读如峥，鲁北城门池名；从争者，以形势所必争也。凡省而从简，本无此字，犹之可尔，既别有此字，何容互乱，假令省“天”作“人”，省“地”作“也”，其亦可哉？</p>
<p>溜</p>
<p>溜，水滴溜也。从留者，水滴县崖，迟留而后下也。郁林之水以溜名，取山溜下浸之义。《说文》但记水名，不详其义。</p>
<p>沤</p>
<p>沤，本音乌候切，久渍也。《诗》“可以沤麻”，则麻者必渍之经宿，乃可剥用。自唐以后，以为水瀑之名，别读如欧，其原出于浮屠氏之夷语，作诗者贪新巧而用之。</p>
<p>沁</p>
<p>沁，水深入也。，水浸淫也。上党之沁水，武安之浸水，缘此为名。《说文》但记水名，不详其义。</p>
<p>澹</p>
<p>澹，乃澹荡之澹，水摇也，音徒暗切。“淡”，清薄也，音吐敢切。“淡泊明志”，史误作澹。澹台灭明，正读如字，塾师读作谭，谬。</p>
<p>泛</p>
<p>泛、汎，音义并同，浮也。“泛泛若水中之凫”“汎舟之役”，可以通用。氾，音亦同泛而义别，滥也。“氾滥于中国”，字本从“”，或作“泛滥”“汎滥”者，误。河南氾水县，以大河至此，初出山而下平沙之壤，乃淫滥为害，故名。《左传》注音“凡”及今俗读为“江有汜”之汜，皆误。氾有广及之义，故借为“氾爱”字，《论语》传写作“浮汎”之汎，讹也。若“泛交”之泛，谓初无深情，浮泛广交，可通用泛、汎，不作氾。</p>
<p>濁</p>
<p>濁，从水从蜀。“蜀”似蚕，不洁之虫，故不清谓之濁。山东有濁水，亦以其水不清，故名。《说文》但记水名，不详其义。</p>
<p>漆</p>
<p>漆，但为水名。陕西有两漆水：一出扶风县漆溪，径达于渭；一出邠州永寿县，至耀州入沮，乃达于渭。若木汁可以涂器者，字但作“桼”，不从水。桼雕得姓，当以先世为涂桼雕镂之工官，不宜作漆。</p>
<p>汩</p>
<p>汩从水，从“云曰”之曰。曰，与“聿”通，故音于笔切，为顺下之辞，与“聿”意近。楚辞“汩征”，犹聿征也。顺下而行，故本训曰“治水也”。治水者，使之顺就下也。水顺而行，其流迅，故《庄子》言“与汩俱没”，随水之迅下者没于水中也。若汨罗之“汨”，从日月之日，音密。</p>
<p>汽</p>
<p>汽，本训水涸也。水深难渡，以得至涸处为幸，故《易》言“汽济”。从气，与“”同意。借为觊幸之辞；《诗》：“汽可小康。”</p>
<p>，沉也。沉则不复见，故借为泯灭无有之辞。若死谓之殁，字本作“歾”，一作“殁”，从歹、从没省。经史作“没”者，传写省讹。</p>
<p>决</p>
<p>决，本训行流也，谓开堤放水使流也。河自坏堤亦曰决，若有决之者也。借为必然之辞，若决水使行，势无反转也。论囚曰决，速断无留狱也。又借为临终告别之辞，自此不复相聚语，犹逝水之不留也。俗从言作“诀”，非。俗或从仌作“决”，尤不成字。</p>
<p>溺</p>
<p>溺，本音而灼切，读与弱同。本训张掖水名，其水力弱，不能载物。今《禹贡》但作“弱”字。而《九经》、史、传通以溺为沉没之辞，音奴历切。水弱则物沉，义亦可通。借为迷于货色之辞者，欲而不刚，则没入不反也。或借为“矢溺”字，音奴吊切，字本作“”，或避其不雅，借“矢溺”以文之。沉溺之溺，《说文》从人从水，作“”。</p>
<p>漠</p>
<p>漠，塞外流沙之名，从水从莫，似水而莫有水也。本训：一曰清也。蛊漠、淡漠，皆从莫会意；莫，定也，水定则盅淡也。借为茫不可见，又为了不相知与之辞，盖借沙漠远不见人之意。</p>
<p>泽</p>
<p>泽，本训光润也，草木得雨荣好之貌。故谓雨为泽，雨能泽物也。借为“恩泽”字，施恩润下也。又借为流水成川之名，川流以雨而盛也。坎，止水也；泽，流水也。两间自然之水曰坎，积雨成川之水曰泽。《兑》《坎》异象以此。山西泽州，则以地有濩泽也。</p>
<p>测</p>
<p>测，水深所至也，言度水之深也。从则者，深浅之则也。借为揣度之辞，测度事理，如探水深浅，虽不可见，而悉知之。</p>
<p>濕</p>
<p>以濕水之“濕”为干溼之“溼”，省濕作“漯”，其误久矣。濕者，河泲之支流，或伏或见，音他合切。溼，从一，从丝、从土，丝阴覆土也。</p>
<p>夅</p>
<p>“夅服”之夅但作“夅”。力屈而服于人，与强者胁弱使服从，皆曰夅。“降”字从，自高而下，若屈服然，故为下也，与“陟”对。今俗于“夅服”字作“降”，发为平声，反子为母，贪其茂美耳。</p>
<p>，古乎切。市买多得为，有本非所期，而聊用为益之意，故借为且字。“我酌彼金罍”“舍是”“徐徐”，皆此字。又借为息，苟爱也，细人爱人，令休息也。汉人口授《九经》，遂传写误作“姑”字，而释《檀弓》者谓：“姑息，妇姑之爱。”文义尤舛（chuǎn，差错，违背，不顺遂；不幸）。</p>
<p>絫</p>
<p>絫，力轨切，增也。十黍之重为絫，“积絫”字本如此。俗作“累”，非是。累乃俗省“纍”字，大索也，音力追切，传《论语》者误写作“缧”。借为“负纍”“牵纍”字，皆如字读。俗呼力坠切，非是。</p>
<p>処</p>
<p>処，从夊、从几。夂，至止也；几，所安止也，与“凥”同意。业所安処曰凥，乍来凥止曰処；自内出而坐曰凥，自外入而坐曰処。或加作“處”，谐声也。隶书引夂字右一笔横过几下，取其茂美，犹解散“”字作“徒”，令可观耳。借为“處分”字者，或處而坐据之，或分而敷散之也。“處置”者，犹言安置也。行法当罪而言處者，使就其所服之刑而處置之也。转为“處所”云者，所止之地也。体用异而音义本通，训诂家发为去声，亦赘。所處之谓處，犹所凥之谓凥。所凥之凥亦音裾，所处之处何独不可音杵乎？</p>
<p>止</p>
<p>止，本训下基也。“基止”字本如此，俗加土作“址”，非。止下一画，土也。足止在下，故通为“足止”之止，俗加足作“趾”，亦非。足从止，止安得更从足乎？止为下基，故谓所安处之地曰止。得所安处，则不行矣，故与“行”对。行，路也，而遵路以往亦曰行；止，所也，而即所以息亦曰止，其义一也。自止而不行，与止人而不使行，其为不行，一也，故借为留也，禁也。又借为但此无馀之辞者，崇高之屋尽于下基，七尺之身尽于足止也。其为必至于是而不迁之辞者，若人有所行，必至于不行之地，更无他往也。转为助语词，与“只”通用，亦其意止此而结之之词。</p>
<p>歬</p>
<p>歬，从止、从舟。本训不行而进谓之歬，谓人止舟中，不待行而与舟俱进也。所进者，所向也，故所向曰歬，所背曰后。引人而进之，“己”止而待人之进通曰歬，如“王歬”“士歬”之云，己不行而使人自进，如舟中人不行而所向之江山若进而近也。又借为已往之辞，与“先”通用。歬者，所见所知也；后者，所未见未知也；先此者，已见已知也，如“歬日”“歬辈”之类是也。此字俗隶省“止”作“”，加“刀”作“前”，不知从从刀乃“伐”字。俗以“”为“歬”，于“”字更加刀作“剪”，尤为谬戾。其从歬从羽之“”，音虽同伐之，而本训羽初生也，或以为伐之，尤益舛（chuǎn，差错，违背，不顺遂；不幸）错矣。</p>
<p>歫</p>
<p>歫，止也，谓止之使不前也。通为“歫绝”字，止之弗与往来，绝之也。两军相禁不前曰“相歫”，不听人言亦曰歫，皆禁止之也。跃上车而能止立曰“超歫”，既跃而复能止也。借为相去之辞，两止不进，中间相去也。字本从止，会意，俗从手作“拒”，不成字；或用“鸡距”字，从足，皆非。</p>
<p>龂</p>
<p>齿根为龂，语斤切。从齿从斤，谐声。俗作“龈”，讹。龈，啮也，康恳切。</p>
<p>，五巧切，啮骨也。今俗作“咬”，非。以齿不以口。“咬”字，《说文》所无，“交交黄鸟”之“交”，或作咬。</p>
<p>歰</p>
<p>歰，从四止相歫，前却皆止，惟其歰也。俗加水，从三止而不相歫，作“澁”。既有水矣，何歰之有？俗有篆“漧”字，乾旁加水，为乾湿之乾，其谬亦同。湿滑从水，乾歰无水，亦皎然易知者。</p>
<p>聊</p>
<p>聊，本训耳鸣也。从卯者，虚羸耳鸣，多在旦也。借为“聊且”字者，耳鸣非固然之声，乍而不久之意。又借为语助词，《诗》“椒聊且”，方言耳。其无憀之“憀”别作“聊”者，俗讹。</p>
<p>耽</p>
<p>耽，本训耳大垂也。《易》“虎视耽耽”，虎欲噬，先伏而戢耳窃视也。借为欢说不止之义，兽耳下垂，其欲动不止时也。在兄弟则为美词，友爱不止则情固，在士女则为败德矣。或借为稽延致误之辞，耽乐则废事也。俗或从身，不成字。</p>
<p>聖</p>
<p>聖，从耳从呈；呈，本训平也，聽得其平，则通明矣。聽，从聖省、从。聽者，聖人之德也。盖聖狂之分，唯聽司之。故舜以“无稽之言勿聽”为“精一”“执中”之要。心已明知理之必然，而人言乱之，贤者不免，惟聖人审言而得其平，是为“耳顺”。后人不察，猥云“口耳王”之谓“聖”，口虽“好”“莠”之自，终非若妄聽之能乱德也。</p>
<p>壻</p>
<p>壻，本训夫也，从士、从胥。士，亦夫也；胥，相也，相为配耦也。本妻称夫之名。今妻父呼女夫曰婿，殊为失伦。俗写作“婿”，谬。</p>
<p>存</p>
<p>存，本训恤问也，通为持于心而不忘之辞。恒自省念，若恤问老弱疾病，惟恐其亡也。借为存亡之存，以恤问而知其存也。安全之亦曰存，“齐桓存三亡国”，使亡而复存也。</p>
<p>字</p>
<p>字，从宀、从子。子在屋下，未能下堂，须乳字之，故字为乳也。借为文字之字者，以在乳之子，口不能言，须乳母曲达其意；古今之隔，远近之差，有言不能相闻，须文字曲达之。通为“冠而字之”之“字”者，以文字分别之，使可见之简牍。童子之名，呼而已矣，字之乃始见于书。女子许嫁而字，故亦为许嫁之辞。</p>
<p>娩</p>
<p>娩、，皆音芳万切，读如晚，并训生子免身也。徐铉曰：“今俗作亡辩切。”徐锴曰：“《说文》无免字，晚、冕之类，皆当从省。”又曰：“疑字从娩省。”乃物之易生者兔也，则从兔，非从娩省矣。借为解也，罢也，亦但用字。妇人子，释其重累，故有解释蠲除之义，今俗作“免”，省耳。史例不以罪去官曰免，若其人不欲仕，幸而得释，君子辞也。以罪去官曰罢，罢敝而弃之，小人辞也。若丧者以布绕髻交额之“”，从糸，音亡运切，《礼记》作免，亦传写省讹。</p>
<p>巳</p>
<p>辰巳之巳，与已止之已，同音详里切。义亦相通。今俗读“辰巳”作“自”音，“已止”作“以”音者，皆谬。巳为蛇，故篆象蛇形。孟夏之月辰在巳，阳气无馀，成功者退，故为已止之义，犹亥之为言隘也，阴尽不行也。凡止而不为曰已，止之使勿为亦曰已。又既然曰“已然”，既往曰“已往”，尽词也。阳尽于巳，阴成于未，故与“未”对。转为语助辞，亦止词也，决其止于是而无复它也。“而已”云者，言如此而止，不能加也。“也已”云者，既然而信，其必止于此也。“已矣”云者，信其止此，绎思而必止此也。《尚书》用为转语词，乃古诏命文移简明之体；前之所言，既如彼而止，分疏段次，使人更听后命，知语意之各有所在，不相淆而致迷也。</p>
<p>里</p>
<p>里，本训居也；有田有土，乃可居也。古者方里而井，八家居之，疏密之节，相去一里而一家，故以里居之里为记远近广狭之名。古里百步，汉里三百六十步。法天之度，虽变古而近理。后世强豪兼并，苟避徭役，乃以十甲百家为一里，僻远州县，乃至有方数十里而谓之一里者，甚至一县而仅一里半者。一王之宇，曾无定法，于古“方里”“里居”之义，澌灭尽矣。州本广大，而以名邑，里本近狭，而以名乡，名实舛（chuǎn，差错，违背，不顺遂；不幸）乱，曷有纪极哉！</p>
<p>釐</p>
<p>釐，家福也。“釐降二女”，犹言惠降也。《史》以为僖公之“僖”，盖古音相近尔。字从氂省得声；从里者，以安居为福也。其毫氂之“氂”，本从毛。氂牛之尾，其大一氂。十氂为分，十分为寸，以起度量长短，而不可以程轻重。一尾长短不齐，轻重何定乎？后世废铢絫之法，以度数之名加之权衡，十毫为氂，十氂为分，名实既爽，又讹氂作釐，始于吏胥之俗陋，且移于图籍章奏矣。</p>
<p>己</p>
<p>己，本戊己之己。借为自称之词者，己为中宫，彼在外，己在中也，有反循诸身之意。我者，以己加物之称；己者，置物反求之词。</p>
<p>属</p>
<p>属，但之欲切一音，俗或别读殊玉切者，谬也。从尾、从蜀。蜀，虫也，虫尾连身，不似鱼兽之尾别为一体，故通为同体相连之辞。言属官、属吏，官相联也；曰某某之属者，类相统也；借为召人而告诫之词，连合人而以言相结也；又为托也者，以己事托人，用彼连此之词也。俗或加口作“嘱”，为“嘱咐”“嘱托”字，俱不成字。吏人书此字从尸、从禹作“属”，尤省陋不堪。</p>
<p>虽</p>
<p>虽，本虫名，蜥蜴之大者，所谓守宫也。借为转语辞。蜥蜴之为虫数变，见其然而又不然，故事理之固如此而抑不可执者，以“虽”转之，与乌、焉、能、然，类皆借物以起意。</p>
<p>蚔</p>
<p>蚔，从氏，音巨支切，读若祁，蛙也。蚳，从氐，直尼切，读若迟，子也。齐人名蚔鼃，当读若“祁鼃”，亦当作“蛙”，训诂家音迟，误。</p>
<p>蝯</p>
<p>兽之属皆从犬、从豸，独“蝯”字从虫。徐铉曰：“今俗别作猨，非是。从虫者，以蝯升木，纵送屈伸似虫然。既为兽类，则从犬亦可，不必定谓“猨”为非是。若此类，虽不泥古可矣。但从“爰”者，以其善攀援，故从援省。若俗从袁作“猿”、从员作“”，则不可。</p>
<p>蚩</p>
<p>蚩，虫也。蚩尤应以虫命名。借为无知之貌，言无知如虫也。愚蒙留恋曰“蚩”，昏猜不决曰“痴”，当分别用之。</p>
<p>蠲</p>
<p>蠲，虫名，腐草所化。借为择治之词者，择菜者拣去其小虫，故有捐恶从吉之意。择去虫薉，则洁矣，故又为除也，洁也。</p>
<p>，从岂得声。今写此字作“蚁”，于义亦通，从义，亦谐声。而此虫有君臣之义，义不后君，则亦今文之贤于古者也。</p>
<p>螣</p>
<p>螣，神蛇也，音徒登切。其食苗叶之虫名“”，或省作“”，音徒得切。经传作“螣”者，传写之讹。神蛇能飞，故从腾省。为贪应；取无厌，故从。</p>
<p>蜑</p>
<p>蜑，徒旱切，从延得音，与“诞”同。今俗或作“蛋”，省尔。蜑乃南方夷蛮之名，能入水采珠者。而俗以鸡鹜之卵为蛋，因流俗呼睾丸为卵，讳卵字，以其似弹丸也，而谓之曰“弹”。好异者舍“弹”，而以蜑字音同，遂假借之。即欲谐俗讳卵，自可作弹。</p>
<p>蠃</p>
<p>蠃，音力果切者，蜾蠃，细腰蜂也；一曰螔蝓，则音力戈切。螔蝓，篆壁虫。或有戴壳而行者，则谓之蜗牛，与田间水中所产有壳之蠃相与为类，故通谓之曰蠃。海中有大者，壳可为酒器，又或曰“蚝”，或曰“蛏”，皆蠃族也。《周礼》“豆实有蠃醢”，盖今青蠃之类，北方以田间小蠃为之。俗写此字作“螺”。注《礼》者不知蠃之即螺，乃谓蠃醢为螔蝓。篆壁多涎之虫，其可食乎？</p>
<p>蛘</p>
<p>蛘，音于两切，肌肤淫淫然欲搔也。从虫者，以蚤、虱、蟁、蝇之类嘬人则蛘，风淫皮肤，亦如虫行蠕蠕不能忍。今俗别作“痒”，不通。蛘非疾病，又无长育之意，从疒从养，何居？</p>
<p>蜀</p>
<p>蜀，菜中虫也，似蚕。蜀地多此虫，故川西谓之蜀。今专以蜀为“巴蜀”字，别于蜀旁加虫作“蠋”，以为虫名，非是。传写《豳风》者，“蜎蜎者蜀”亦作蠋，其误久矣。蜀本音殊玉切，俗于蠋字读作独音，亦谬。若《淮南子》有“抱蜀”之言，则“抱独”之讹。独，幽素也。训诂家不知，乃谓蜀为祭器，其荒谬可哂有如此者！</p>
<p>蝎</p>
<p>蝎，本音胡葛切，蝤蛴也。今俗读如歇，谓为屈尾螫人之虫，谬矣。螫人者，虿也，唐以下方言名之曰“”，撰一从歇从虫之字，以虿乘人宿而螫之，于义亦略通。俗更省去“欠”字，以蝤蛴之名加诸毒虿，差以千里矣。</p>
<p>蠥</p>
<p>蠥，乃妖蠥之蠥，禽兽虫蝗之怪也。借为“作蠥”云者，所行非法而害及人，如祅祸也。经传作“孽”，传写误也。孽，庶子之称。</p>
<p>黎</p>
<p>黎，从利从黍省，本训履黏也。履黏者，如今鞋幇用米面黏布为之。河北黎水及合黎水，皆借此为名，其水黏浊也。《尚书》《诗》俱有“黎民”之文，则黎之为言履也，犹言下民。《易》“履以辨上下”，民戴君、君履民，声义转而为黎。</p>
<p>吕</p>
<p>吕，古与心膂之膂通，脊骨也，象形。借为“律吕”字者，律阳吕阴，脊在背阴也。《老子》曰：“负阴而抱阳。”或曰两吕相接，有和谐之义，亦通。或又谓之“律同”；同，亦和也。若大岳之后，封为吕候，其国或名甫，或名许，一国数名，音相近。《说文》作“鄦”。而此又云：“大岳为禹心吕之臣，故封吕候。”义既纤巧，又自相背戾矣。</p>
<p>威</p>
<p>威，本训姑也。妇人谓夫之母曰威，从戌从女。戌，阴之老也，与姑字从古义同。借为“威严”字者，姑者妇所敬惮，父称严君，姑称威，“家人嗃嗃，终吉也。”妇人之威静正，故不动而物自畏之，曰威。若盛气陵人，则猛而已，虽厉物，物不畏之。</p>
<p>如</p>
<p>如，从女从口。女子从父从夫之命，故本训曰：“随从也。”借为相肖之辞，从其言则所行皆肖也，故与“似”通。似者形肖，如者神意肖，似者有不似，如者无不如矣。不能质言而仿佛叠言以肖之，若“申申如”“恂恂如”之类，皆随其神意以拟之也。又借为所往之辞，言从其道而往也。《春秋》内君大夫交于邻国曰“如”，所以尊内，若非有事，但循道路而往耳。又借为起语词，与“若”通用，所以类物而概言之，各随其类以相从也。又为假令之辞者，若有若无，而虚拟之，或似彼则将如何也。</p>
<p>姑</p>
<p>夫之母曰姑，父之姊娣亦曰姑。姑从古，舅从臼，皆长老之称。今流俗称少女以姑，妄相尊大之陋习也。若且、息，自当作。</p>
<p>姻</p>
<p>婿家为姻，谓女所因依也。妇家为婚，谓与之成昏礼也。若昏娶之昏，乃男子有室之道，不当从女。“婣睦”字，与姻通用。</p>
<p>奸</p>
<p>犯淫曰奸，读如干，言干犯女人也。行私曰姦，读如间，三女同处，必有阿私忮害之心，故借为怀私作慝之辞。今律于犯淫字作“姦”，而“姦诈”“姦细”乃作“奸”，互相谬乱。律令，天下之所准，不审从俗，欲以责天下之同文，难矣！</p>
<p>嫖</p>
<p>嫖，轻也；姚，易也。荡迭迅疾之意。汉嫖姚将军，言其往来轻捷，为奇兵也。本如字读，《史》注皆发作去声，读为漂耀，非是。杜诗“恐是霍嫖姚”，入萧韵，本得正音，诗话反疑其与出处音不合，保残守陋之成见也。</p>
<p>，从女从芺，女人巧态也。今省从夭作“妖”，此隶之贤于《说文》者。夭，少好貌；芺乃草名，音媪，于声义俱无取。唯俗用为“祅怪”字，则不可。</p>
<p>妆</p>
<p>妆，从女从牀省，女坐牀修容也。今俗从米从庄，不成字。此妆字但施之妇女之容饰，若其他“庄饰”“庄严”，自作“庄”。</p>
<p>孃</p>
<p>孃，本训烦扰也，从女从襄。襄，劳耕也。男子劳耕不足，女子佐之，烦劳甚矣。又肥大也。襄有拓大之意。五胡乱华以后，乃以此字为母称，以烦劳、肥大之辞加之母，悖矣！称父为“耶”，称母为“孃”，皆夷语也。流俗字书又撰“娘”字，以孃为母，以娘为少女之称，辨析徒劳，不知其归于俗妄。</p>
<p>婴</p>
<p>婴，本训颈饰也。今俗有“璎珞”字，盖婴络也。借为“婴儿”字者，以小儿著婴于颈也。颈饰唯妇人小儿著之，从二贝，饰以贝也，不当从玉。</p>
<p>媮</p>
<p>媮，吐侯切，巧黠也。从女、从俞，女之黠者，闻言俞允，而实不然也。善窃者必巧黠，故谓之媮儿，俗因谓窃为媮，媮固非窃也。通为“媮薄”云者，质朴则厚，巧滑则薄也。俗从人作“偷”，非是。</p>
<p>婬</p>
<p>婬，从女从淫省；女放逸，如水之流也。“”与“”别。从女从之“媱”音摇，行而两肩动貌。</p>
<p>委</p>
<p>委，本训随也，顺随而下也。从禾从女，禾熟则下垂也，女以降下顺随为道也。有任随其下而不复收之义，故借为“委弃”字。又置于地曰委，委贽置地也；垂于下曰委，委佩垂至地也。通为“委积”之委，谓刍粟藉地而置也。顺于地者必曲，故转为“委曲”字。委曲皆知曰“委悉”，辗转起义，离其本矣。移罪过于人曰委者，置而不顾，使人任之也。今文移命属员任事曰委，使自治之，己不复问，若委于地，使举之也。《礼》注读“委积”作于畏切者，亦赘。俗或写“委过”字作“诿”者，亦非。诿，去声，累也，累及人也。其“逶夷”“逶佗”“逶迤”字俱从辵，邪行有态也，经传作委，传写之省。</p>
<p>嬯</p>
<p>嬯，徒哀切，迟钝也，从女、从臺，臺隶，贱者。女之贱者，举止蚩钝。俗谓钝而聒人不已为嬯，字本如此。俗不识此字，别撰“獃”字，读都哀切。</p>
<p>始</p>
<p>始，本训女之初也，盖言女工之初尔。从台者，台，和也，音怡。谓春和时也。蚕织之事，始于春，丝于夏，涚于秋，成衣于冬，故始从台，终从冬，皆以女工记岁时。始与“初”意同而有别：初，以制衣起义，一事之始也；始，通一岁而言，众功之初也。初近而始远。《春秋传》曰：“初者事之始。”凡草木花之先发者曰始华，正谓华盛实蕃之始，自如字读之。诗话家乃读之如“试”。晚唐、宋人拘牵音律，如“也”音夜，“相”音僿，皆六书之蠹。</p>
<p>媆</p>
<p>媆，而沇切，又奴困切，少好也。从耎；耎，柔也。少则柔好，老则刚恶也。徐铉曰：“俗作嫩，非是。”嫩从敕，于音义俱无所取。</p>
<p>怒之，婞婞之婞，皆从女，与嫌、妨、妒、嫉同意，阳和而阴很也。俗书从心者，非。</p>
<p>妇</p>
<p>妇、负之音“附”，母之音“姥”，富、副之音“赴”，皆不知其所昉（fǎng，开始），习呼成讹，不可复正，仅存之诗赋耳。然则戊之音“务”，亦非因避重茂之讳，皆语音不正者为之俑也。</p>
<p>慢</p>
<p>慢，怠也；嫚，侮易也。自怠其事曰慢，无礼于人曰嫚，今概作慢，非。</p>
<p>好</p>
<p>美好之好，从女从子；爱之，从女从丑，呼报切。子，始也；丑，继子后也。子少而丑渐长，女少而美好，渐长而情好生焉。古人制字，自有深意。今概作好，发为两音，苟且相仍，忘其本旨。</p>
<p>姪</p>
<p>兄弟之女曰姪，音徒结切。从至者，姪为媵，与嫡俱至也。若兄弟之子，自曰从子，从女从至，于义不通。称从子为姪，称生存之大父曰祖，男而女之，生而死之，流俗相沿，雅人不免，可叹也！俗读姪作除栗切，或写从人作“侄”，皆谬。</p>
<p>媟</p>
<p>媟，俗作“亵渎”。亵，燕居之衣也，于简忽烦屑之义何当！从女者，以妇人之婀待人，所以为媟也。渎字从“氵”，尤为乖谬不成字。俗子临文，以女为讳，遂改易淆讹如此。</p>
<p>予</p>
<p>予，本训推予也，谓推其所有以与人也。予者以其所有予人，夺者夺人之有，皆有权力者之辞。上以施下，乃得言予；等辈相授，不可言予。通为嘉许之辞，推美于人也，亦惟位尊德盛者奖臣子，嘉后学，可云予耳。借为自称之辞，与吾、我通。予者，推之自己、由己及人之意，对人而言也。若不对人而自称，则但称吾、我。其字但读如“与”，俗读自称之予为“余”音，非是。</p>
<p>翁</p>
<p>翁，本训颈毛也，鸟项毛翁翁然。俗孙称大父、妇称舅为翁，乃妇人稚子语音不正，呼“公”字之讹耳。而艺文简牍，乃以道号上一字系之翁上为尊称，是以鸟毛视之，其鄙媟有如此者！</p>
<p>翰</p>
<p>翰，天鸡赤羽也。鸡曰翰音，以雄鸡羽赤，类天鸡也。羽有文采，故借为“词翰”字。撰文之官曰翰林。若“四国于翰”“大邦维翰”之翰，自“井”之，音胡安切，传写者误作“翰”。</p>
<p>翕（是闭合，收拢，可表示合，聚，和顺的意思，另也可指鸟类躯部背面和两翼表面的总称。）</p>
<p>翕（是闭合，收拢，可表示合，聚，和顺的意思，另也可指鸟类躯部背面和两翼表面的总称。），本训起也，从合从羽；鸟将飞，先合其羽而后张。乐之始作，震起其音，曰“翕（是闭合，收拢，可表示合，聚，和顺的意思，另也可指鸟类躯部背面和两翼表面的总称。）如也”。借为“翕（是闭合，收拢，可表示合，聚，和顺的意思，另也可指鸟类躯部背面和两翼表面的总称。）聚”字者，就其羽方合之时而言，自非翕（是闭合，收拢，可表示合，聚，和顺的意思，另也可指鸟类躯部背面和两翼表面的总称。）之本义，以释“翕（是闭合，收拢，可表示合，聚，和顺的意思，另也可指鸟类躯部背面和两翼表面的总称。）如也”，不安，未闻乐始作而合奏之。</p>
<p>霓</p>
<p>霓，正音五鸡切，从儿得声，与倪同意。霓者，微雨映日所成，阴气稚弱之意。沈约以吴越之音读之如逆，“雌霓连蜷”，沾沾自喜，适为通人笑耳。俗或作“蜺”，后世有此蜺字，寒蜩也。</p>
<p>屚</p>
<p>屚，本屋穿水下之屚。尸，屋也；屋下有雨，斯为屚矣，不必更加以水。借为“疏屚”“屚泄”字者，屋有隙不谨乃屚，闻言不谨则屚泄，遇事不谨则疏屚也。其加水作“漏”，乃挈壶氏候时之漏器，以水注之，故从水也，涓滴而下如屋屚，故从屚。</p>
<p>丶</p>
<p>“丶”音与“”同，有所绝止而识之也。塾师授句，以“丶”断之，今俗谓之点书是也。加“”作“”者，灯光一点也。“”篆文上屈，象灯台盏。“丶”象光体。徐铉曰：“今俗作炷，非。”借为“君”字者，以其为施明之宗，而膏火所聚，为众所归也。通为“宾”字者、宾就人，如人就灯光也。旅人所馆亦曰，所就依也。转为“张”“持”者，事理所恃以不差，如灯光以明定人所适从也。又作木以栖神曰，有虞，有练，灵爽所聚，如光聚于灯也。</p>
<p>封</p>
<p>封，本训诸侯之爵土也。封疆云者，所封之疆界也。古者封诸侯，授以大社五色之土，各如其方色，至国，筑坛而藏之为社。从二土。从土，藏所受之土也。古人书与简策合文内向，以泥涂其旁，加壐印泥上，谓之封，函藏之，若封社土也。后世以楮墨为书，粘黏而傅以朱印，亦谓之封，蒙其名尔。借为锢蔽之义者，封则不可见也。窆亦谓之封，藏之土中也，正可如字读之。窆与筑坟本一事，不必别为之名。《礼》注乃以封坟之封读如字，而下棺之封读之为窆。汉人传经，多为音释，以务秘授、炫门徒，往往如此。其始不过云封即窆也，后遂呼封为窆，专己保陋，莫之或辨矣。若《诗》“无封靡于尔邦”，借为大也者，与坟同义。坟封积土高大，故“牂羊坟首”亦训为大，犹大嫂谓之“丘嫂”。</p>
<p>塗</p>
<p>塗，本训泥也。以泥傅壁亦曰塗。《诗》“如塗塗附”，兼此二义。借为“塗画”“塗饰”字者，垩赭之类皆土属，水和之如泥，施之素上，如傅泥也。转为道塗之塗，道上遇雨则成泥也。其涂乃水名，出云南，入温水。经传或写道塗作“涂”，省尔。俗别作“途”，不成字。</p>
<p>堪</p>
<p>堪，地突也，谓地中高起而下有窟者。今俗写此字作“”者，谬。“堪”本无能胜其任之意。“能戡”之戡，自当从戈。戡，胜也，克也。</p>
<p>塞</p>
<p>塞，止先代切一音，本训隔也，与通相对。借为“边塞”字，隔绝胡、汉也。今俗于“边塞”字存本音，而读“通塞”为苏则切。去、入二声，方言乖互。北人呼入为去，越人呼去为入，此类多矣。</p>
<p>墇</p>
<p>墇，也。，土隔塞也。凡“墇碍”“亭墇”字皆从土。障，蔽也，障蔽不见，从。今俗概作“障”，废“墇”字矣。墇、障同音。</p>
<p>肁</p>
<p>肁，音治矫切，始开也，从户从聿。聿，始也；开户者，一日之始也。凡“肁造”“肁建”字皆如此。加戈作“肈”者，击也；开户而出，以戈击寇也。或从攴作“”，攴亦击也，与“”同。今俗写“肁始”字作，非。</p>
<p>氣</p>
<p>氣，馈客刍米也。或加食作“”，同。凡禀给刍米，皆可称“氣”，从乞从米，以米乞与人也。故工役稍食谓之“氣禀”，牢牲给刍谓之“氣羊”。若阴阳之动，生息之吹，其字本作“气”。但人之元气以谷气而昌，则从米亦可通，《内经》所谓“胃氣”，玄家所谓“后天氣接先天氣”也。或作“”，则方士撰出之字。</p>
<p>，美也，加米作“粲”，乃舂熟米之名。汉罪人为鬼粲，舂粢盛。今废“”字，概用“粲”为美矣。不知言精美者可借用粲，言华美者则必作。“三英兮”“角枕兮”，从米，皆传写失真。</p>
<p>匹</p>
<p>布帛四丈为匹，马四亦为匹，合四为一之词也。晋、宋人临池矜巧，写令逸媚，以“疋”字写之。疋自音雅，酒器也。四丈为匹，一端之帛也；四马为匹，一车之马也。自其二二为四而言之，则耦合而为匹配之辞；自其一端一乘无馀而言之，则可借为匹夫之贱称。故婞婞自用，众叛亲离，谓之匹夫；孤守一室，识量不及远大者，谓之匹夫匹妇，田野之人仅有室家之恒称也。鹜虽群而不能容外至者，亦谓之匹，以其怙党而不容也。</p>
<p>乃</p>
<p>乃，篆本作“”，隶书欲其整茂，加“丿”作“乃”。本训云：“曳词之难也。”其为语助之用不一：前已云然，而又有别说，难以一端执也曰“乃”，其字较“但”为轻，较“而”为重，有审思而疑之意；初不期然，后遂已然曰“乃”，虽为遂事之词，非其直遂而行者也，则亦难言之也；事不易然，必迟回郑重而后得然，或似不必然，有故而不得不然，皆曰“乃”。“有容德乃大”“乃作皋门”，言致此之不易也。《庄子》“是其所以乃”，言弗获已而必尔也。凡此数用，要为语气之难，故曰“曳词之难也”。唯称人之戚属曰“乃”，如“乃祖”“乃考”之类，则与“而”字意近，乃、而义本相近也。俗写此字或作“迺”，迺不成字。“”字从卤、从乃省，音仍，惊词也，经史传写讹耳。</p>
<p>施</p>
<p>施，本训旗动貌。旗动而风飐之，有飘扬自得之象，故“施施”，自得貌也。动旗所以命众，故借为“施命”“施教”之施。旗动则大展，故借为“施张”之施。有发扬麾散之义，故借为“施与”之施。俱如字读。或发“施与”为羊侍切者，赘。若“行”之“”，从也从辵，邪行也。借为草蔓邪延之辞，音移尔切。经传作施，传写之讹。</p>
<p>旃</p>
<p>曲柄旗为旃，通帛为旃。而借为语助词者，合“之焉”二字而为一也，与“之”字意通，而有结上文之意。或有“叮咛”之意，则兼“焉”字用也。反切之学，后代侈为浮屠之秘授，而“之乎”“之于”为“诸”，“之焉”为“旃”，“不可”为“叵”，古人已先有此法矣。</p>
<p>游</p>
<p>《说文》谓游从、从汓音囚。非也。《周礼》“龙旗九斿”，初不从水。“斿”，旌旗之流，旗外小幅也，从从子者，旗正幅为母，斿为子，如赤旗则黄斿，火生土之类是也。若云必从汓而后得声，则汓之从子，又何以谐声乎？旌旗之斿，字但作斿，加水作游，浮行水上也。浮水者攸扬自得，有旗斿旚动之象，故从斿。借为“游衍”字者，以其不沉溺而自得言也。“优游”“游泳”，皆此推之。游于艺者，涉也，习也。游水者，习乃能之，薄涉而不深入也。其从辵从斿之“遊”，乃闲行之辞，行遊者自得而非行役之苦也。《说文》谓遊即古文游字，尤自相剌谬。既曰游从“汓”得声矣，遊从子从辵，又何说乎？此类则《说文》之不可从者也。</p>
<p>军</p>
<p>军，五百人为旅，从，所建之旗也。五百人众矣，故又为众词。借为行旅字者，卿行旅从，唯君行必有顿舍，卿以下皆寄宿也。《易》言“资斧”，所以伐木斸地，为营舍也。士庶商贾在外通称曰旅，僭辞也。</p>
<p>族</p>
<p>族，本矢上镝也，加金作“镞”，则训利也。古者“剡木为矢”，其锐谓之族，后加金镝，谓之利兵。借为宗族之族及四闾为族之族，则以同姓聚于庙中，四闾聚而相保，若矢族之聚于鞬弓也。又借为乐之节族者，节以纪分，族以纪合，节乐句、族乐章也。今专以族为“宗族”“族闾”字，而矢镞加金，乃读“节族”之族为奏音，皆非本义。</p>
<p>中</p>
<p>中，本训云：和也。其字从口，而上下贯通，调和而无偏胜，适与相宜，故周子曰：“中也者，和也。”酌之以中，所以和顺义理，而苟得其中，自无乖戾也。中为体，和为用，用者即用其体，故中、和一也。东西南北之无倚，上下之皆贯，则居事物之里矣，故又为内也，与外相对。唯其在内，故不偏倚于一方，不偏不倚，必贯其内矣，其义一也。不偏而和，则与事物恰合，故又为当也，“发而皆中节”，当其节也，俗有“中用”之语，意正如此。举子合式谓之“中式”，皆如字读。塾师胥吏呼作“众”音，皆谬。又为平分三节而在二者之间之通称，故建子、卯、午、酉，谓之中冬、中春、中夏、中秋。一月三十日，而冬至等十二气曰中气，皆前后均分之辞。俗或写中冬等为“仲”，读直送切者，亦非。唯矢著正鹄及方书“中风”“中暑”之类，可作去声读之，以无和均恰合之义。从彼及此，自外以伤内，故借为“中伤”“中计”等义。投壶有“虎中”“鹿中”，刻木为之，以盛胜者之筭，因矢中而纳筹，可音丁仲切。</p>
<p>，与“”同，砺石也，音纸。“底”，下也，丁礼切，读如邸。上曰盖，下曰底，至于底而止矣，故借为止也，至也。“伊胡云底”，言无所止也。行至其地曰“底某地”，归至家曰“底家”，舟泊曰“底岸”，皆谓至也，犹盛物者至底而安也。或作“扺”者，非是。扺，音纸，侧手击也。“扺掌而谈”，以一手侧击一手之掌也，又或作“抵”，尤谬。抵，挤也，挤则相值不释，故借为“抵当”“抵罪”字，音底。若“大概”谓之“大指”，自当作“指”，或作“恉”，言大意若此也，作扺、抵，皆讹。</p>
<p>厉</p>
<p>厉，本训旱石也，谓石无水而暴裂者，有热燥刚粗之象，故借为威猛之辞。威以自持，则为君子之严毅；猛以犯物，则为独夫之暴虐。美恶不嫌同辞，皆取象焉。</p>
<p>厥</p>
<p>厥，本训发石也，谓启石土中也。启石者，穷深以底其极，故借为极至之辞。方书“厥阴”，至阴也；“寒厥”“热厥”，寒热极也。转借为语助辞，与“其”通用者，登土取石而得石，指其所得而言之。</p>
<p>尨</p>
<p>尨，犬之多毛者，今俗谓之猱丝狗，音莫江切。借为“尨杂”字，毛多则杂乱，色不纯也。其加厂作厖，乃大石也。厖然大物，言如大石之顽大也。或写“尨杂”作厖者，非。俗或作“厐”，尤谬。</p>
<p>猶</p>
<p>猶，玃属。凡猿、玃、猴、狙之类皆类人，故谓相似曰猶，相等曰猶。又借为“猶是”之猶，与“仍”意近者，言其仍似前也。又“猶能”“猶可”，与“尚”意近者，谓相似者且可，何况其真也。又借为“谋”也者，以谋事、谋道，必比度其类以拟之，而参于似可似否之间以审之也。谋审则有功，故转借为“勋猶”字。其字或左犬右酋，或左酋右犬；临池之士因笔势之便，非有异。《周书》“王曰猷”乃发语辞，告下使审思之。诰誓如今文移，以一字兼数义，类如此。</p>
<p>猥</p>
<p>猥，犬吠声。借为鄙琐之词者，鸡鸣犬吠，巷陌之音容也。通为相近之词者，犬出外则不吠，其吠依人，故谓附近为猥近。</p>
<p>，嗾犬厉之也。借为进云者，君子劝勉小人之词。人誉之而曰承，以自谦可尔。今旌表孝节、荐引属吏谓之曰，则是以嗾犬之道激厉乎人，言之不择，孰当改正之者！</p>
<p>獘</p>
<p>獘，从犬，忽然仆死也，一作“斃”。今但用斃死，而以“斃”为诬上行私之过犯，误矣。凡有无情蔽之“蔽”，正当从草，谓匿情作慝也。俗于獘字下从“廾”，尤为舛（chuǎn，差错，违背，不顺遂；不幸）谬。</p>
<p>獻</p>
<p>獻，从鬳从犬。古者燕祭之羹皆用犬，以鬳煮犬，所以獻宾也。主人进酒曰獻者，羹以佐酒也。因通为以物致敬于所尊者之辞。而进文艺谋策以俟采纳者亦曰獻。又为文獻之獻。饮则先獻老者，故称老曰獻。转为法也者，老者之言，法则所在也。</p>
<p>独</p>
<p>独，犬相见而斗也。犬不能容，故借为孤特无侣之辞，“老而无子曰独”。不言人不容之，而以己不能容人为义，君子辞也。唯己专之，而人不得与，故人所不知、但己所觉曰独。借为语转词，与但、惟、特通用，谓他皆不尔，惟此一义孤异也。</p>
<p>默</p>
<p>默，本训犬暂逐人也，谓忽然潜出噬人而不吠也。故借为不言也，与“语”相对。而空静之中初无音响亦曰默。天不言亦曰玄默。俗或从口作“嘿”，不成字。“嚜”之“嚜”，不见《说文》，或亦此字通之，读如眉，未详。</p>
<p>，音而兖切，柔韦也。俗有“柔软”字，乃此字也。字无难下笔，抑茂美可观，不知流俗何以废此字，而从车从欠，音义两无所取，殊不知其何从。</p>
<p>辡</p>
<p>辡说之辡，但从二。音愆。，罪也。二罪人相对，讼说是非；言不相下，辡说是非也。分辧之“辧”，从辡、从刀，俗省刀作，便于书写。刀，所以分也，二说相讼，从中剖之，是非析矣，故为别也、审也。其从言之“辩”，乃治也，折狱者治二人之辞也。“百官以辩”字则如此。今用辩为辡说，而废辡字，乃以辧别之辧为辧治，互相淆讹久矣。其“辧”字从力，致力也，乃“干辧”字，普苋切。</p>
<p>難</p>
<p>難，或作，鸟名。借为“艰難”字，与“易”对，此鸟射不易得也。转为“阻難”“難说”“作難”字，阻则難前，作難则難平，难说令之难答，固可如字读之。发音那旱切者，经师便初学之晓记耳。</p>
<p>，音与专切，鸷鸟也。《诗》“飞戾天”，传写之讹，从弋作“鸢”，俗遂沿之。鸟、隹偏旁互用，鸢与“隿”通，生丝缴矢以射鸟也。</p>
<p>，即隼也，音思允切，鹰属。“翩翩者”，与“公用射隼”之隼同。《诗》注音职追切，谓为短尾鸟者，非也。短尾鸟字但作“隹”。</p>
<p>凤</p>
<p>凤，或作“朋”。朋，本音扶贡切，鸾皇之属也。《庄子》“鲲朋”，即凤尔，传写加鸟作“鹏”者，赘。借为“朋党”字者，凤飞则群鸟皆集，故同门曰朋，四方学者同聚师门，如群鸟之类附于凤也。友朋、朋党，相沿读为步崩切，莫可卒易，唯谓别有大鹏之鸟，非即凤凰，则断不可。若二贝谓之朋，则“”字之讹，传写《周易》者误也。</p>
<p>了</p>
<p>了，本训尥也。尥者两胫相交，盖生而足曲不能行者。借为“止竟”之辞，谓不复能行也。了事，竟事也。若“晓憭”字作“了”者，俗误。</p>
<p>孑</p>
<p>孑，无右臂也。借为“偏孤”之义，《诗》“靡有孑遗”，犹俗言无半个人尔。</p>
<p>爰</p>
<p>爰，本训引也，与“援”同意。刑书称爰书者，引证佐以得情，引经律以定罪也。借为助语词，与于、曰通用。爰、于、曰，音相近，皆舒气之词，不必有义。此于六书为谐声，而假借用之。</p>
<p>《说文》于字训云：“治也，幺子相乱，，治之也。”于“亂”字，训亦曰：“治也，乙治之。”是明乎为不治，须乙止而后治矣。若以为治，则业已治，不待乙止。者，果实落也。幺子争拾，哄之象，无治义，乙则止也。然则，不治也；亂，治也。二字音同义别。“乱臣十人”之类，当作乱；“天下大”之类，当作。</p>
<p>为</p>
<p>为，本训母猴也，以爪相干，好动不已，故借为“作为”字，与“能”意同。熊，可以有为者，乃恒蛰而不动；猴非大有能者也，而躁动不已。故能者或不为，为者未必能，天下之所以鲜实用也。转为代人任事之辞，音于伪切，代人为也。又为所因而起之辞，缘其所作之初意也。其“乾为天，为君”之类，则就所作之成功言之。</p>
<p>孚</p>
<p>孚，本鸟抱子之谓，从爪从子，以爪反覆子抱之也。借为“信”也者，鸟伏雏必如期而成，不爽也。虽训为信，而抑有别：信，诚允于中也；孚，信浃于彼也。如鸟孚子，气相感通，自不爽信，故信之相感曰孚。</p>
<p>夭</p>
<p>夭，本训屈也。草盛而菀屈曰夭，木高而樛曲曰乔，正音于沼切，并无“邀”音。借为殇死之辞，伤其屈而未伸也。或加歺作“”者，传写俗妄。若“枖枖”，少好之貌，从木从夭，则音于乔切。《论语》“枖枖如也”，谓容色和好，如稚叶初荣也，传写作夭者，省讹。</p>
<p>考</p>
<p>考，本寿考也，尽其天年而终，不必老寿，亦谓之考。“考终命”，死之福也，故父殁曰考，正其终也。通为正也、成也。令终，得正而成终也。宫室落成之祀曰考，成也。其“攷钟伐鼓”之“攷”，从考省、从攴，敂击。借为稽也、试也，皆“敂”俗作“扣”“叩”，误。也，如“我敂其两端”之敂，击动以启之，而知其中藏也。有所攷则得其实，故转为“攷据”字。传写经传者概作考，经师口授之讹。俗有“拷问”字，亦即攷字。击掠而敂讯之，从手从考，不成字。</p>
<p>芪</p>
<p>芪，裳支切，读如迟。“芪母”，药名，方书别作“知母”，而以芪为“黄耆”字。技术家不达文义，如以“参”为“人”，“门”为“郁冬”，皆不足深诘。“芪母”芪字，从草从蚔省，此草多根，屈曲多毛，如虫然。黄耆，则以绵韧不折，有老寿之义。</p>
<p>苴</p>
<p>苴，履中草也，以藉足者，故借为荐也，藉也。“土苴”，弃物之谓，谓如土如草，践踏捐弃之也。如字读之。俗读“鲊”者，不通。其丧礼“苴杖”，当是“粗”字，与削杖之稍精者异。其“蒩以白茅”之“蒩”，从草从租。“苞蒩”之蒩义同，与苴同音，传写因省而讹。若水草之薮，自当作“沮”。从草之菹，乃腌菜而酸者，俗以为“沮薮”字，误。</p>
<p>莩</p>
<p>莩，本草也。葭芦及竹中白膜亦谓之莩。“葭莩之亲”，附于肉而薄也。玉“孚尹旁达”：孚，莩也；尹，筠也；莩内而筠外也。但作“孚尹”字者，传写省讹。从草、从孚，在中之义。此字但有孚音。或以为“饿殍”字，音婢小切者，亦传写之舛（chuǎn，差错，违背，不顺遂；不幸）。</p>
<p>芦</p>
<p>芦，本训芦菔也，俗写作萝蔔者，非。又或作“来服”，谓其服来之毒，尤为牵强。若江洲似竹之草，苗可食，茎可簟可薪者，葭也，苇也。《吴越春秋》始谓之芦，汉人方言耳。方书以药草近根之茎为芦，乃以其中空似葭言之，殊为不典。</p>
<p>荼</p>
<p>荼，徐铉曰：“此即今之茶字。”盖据《尔雅》“茶，苦槚”而言之。然荼不一种，今之煮以为饮者，亦名荼耳，实则蓼类也。今之“茶”字，从人从木，不成文，音宅加切，抑不谐声。始产蜀西羌中，夷人为之名，因制其字，始见于王褒《僮约》，固不可深诘也。</p>
<p>茨</p>
<p>茨、，皆音慈。茅盖屋曰茨，从次，次弟其茅，以行水也。《诗》“墙有茨，不可埽也”，埽除盖墙之茅，则墙圮而内外无别矣。草多曰，从资。资，积也。《楚辞》“菉葹”，积恶草也。然盖墙屋亦积草相次，二字可通用。若草有名慈菰者，从茲从心，俗作茨，非。</p>
<p>莱</p>
<p>莱，蔓华也。凡引蔓而开花者，其类不一，皆可名莱。田芜则蔓草生之，故荒田谓之莱。古者中田二百亩，而百亩莱，下田三百亩，而二百亩莱，起科之法也，“辟草莱”，则尽税之矣。莱本荒草，与蓬并生芜秽之地。方士云有蓬莱山，谓荒野无人，苟全其生者之所居。唐人乃以名宫。芜草生于殿庭，安史之祸兆于此矣。</p>
<p>荪</p>
<p>芳草曰荪，读如孙。芥脆曰荃，读如筌。芥脆者，以汤瀹芥苗，令辛脆，俗所谓辣菜也。《楚辞》之荃，皆本荪字，传写别而注音思昆切，则字讹而音犹不失。</p>
<p>茄</p>
<p>茄，芙蓉茎，音加。今菜属有所谓茄者，俗呼求迦切，不知其所自始。既无别据，固当如字读之。</p>
<p>芒</p>
<p>芒，草端也。草端微芒不可辨察，故借为芒芒无所知见之辞。俗有“茫”字，为浩淼无际之貌，要亦即借芒字耳。渺芒，亦不可辨察也。俗又有“忙”字，从心从亡，则亦“忘”字耳。遽而不及待者，必芒芒无所知见，而素无知见之人，临事必迫遽，则“芒迫”“荒芒”亦但当作芒。“荒芒”荒字，俗作慌，亦非。</p>
<p>蒸</p>
<p>蒸，本训析麻中干也。麻干更无他用，仅可供炊，故通谓薪之小者为蒸，从草从烝，草之可供烝炊者也。借为众词，蒸蒸，繁多也，如小薪之丛积也。入湘之水名蒸者，水侧小木丛杂生焉，故名。若“烝”之“烝”，初不从草。通为冬祭之名，烝气盛上达也。冬祭物盛，上达冥漠，故曰烝。上淫曰烝，亦以热湿之气上达而言。俗概加草者，非。</p>
<p>菲</p>
<p>菲，土瓜也，正音芳尾切。其草茎叶薄恶，故借为“菲薄”字。转为“芳菲”，菲者，言芳气轻好不浓也。凡香以轻薄者为清，故《楚辞》云：“芳菲菲兮袭予。”菲菲，芳貌。而后世文人割裂作句，有“芳菲”之语，殊不成文。乃读作霏音，收入平韵，尤为乖错。芳菲之菲，自当如字音匪。</p>
<p>苦</p>
<p>苦，本五味之一，而《说文》但云“大苦苓也”，特据《诗》“采苦”释之，非苦字本义。苦从古者，古，故也、腐也、枯也，皆火熟已过之味。借为器之苦窳，材之不良，皆缘此义，甘美而苦恶也。正可如字读之。俗发“良苦”“苦窳”为古音，亦赘。大苦苓，今谓之甘草，而名“苦”，甘草过于甘，故反名之。酢七故切。曰苦，酒酸，酒不良者也。</p>
<p>葆</p>
<p>葆，草盛貌。“如竹葆矣”，字本如此。今《诗》作“苞”者，传写讹也。苞音布交切，草名，可以织屦者。《书》“草木渐包”，亦当作葆。借为“羽葆”字，析羽蒙茸，如草之盛也。葆，盛也，而有聚意，故《庄子》以含明不散为“葆光”。</p>
<p>艸</p>
<p>艸木之艸字，从二屮。艸下加早之“草”，本栎子也，一谓之橡斗，音自保切，读如皁。俗以草为“艸木”字，而写草作“皁”，或作“皂”，徐铉曰“皆无意义，无以下笔”是也。橡子可以染浅黑色，故谓黑曰草。今世以黑染色，遂名其曰草。而橡斗承实半截之圜甲、养马者盛刍粟之圜筒似之，故借为“草栈”字，而养马役夫亦名为草。草与隶，皆贱役也，因相沿名庶人在官之贱者曰“草隶”。今概作皂，又呼之如造作之造。使有写“草色”“草隶”作草者，人必非笑之矣，可若何！</p>
<p>葢</p>
<p>葢，本训苫也，以草覆屋也。古虽天子之室，皆以草葢，后易用陶瓦，亦仍其名。通为上覆下之辞，故伞亦曰葢，器之上覆者亦曰葢。覆则蔽而不见，故借为揜也，没人之善、掩人之恶皆曰葢。又借为罩压之辞，葢居屋上，人物皆在其下，故气高者曰气葢一世。又借为语助词，或申释上文，或概思其义而衍之，以下所言者，皆以此意蔽之也。其姓葢者，或音盍，齐地名，因以为姓；或音沓，夷姓也。今姓此者，自读为丐，迷谬甚矣！</p>
<p>荩</p>
<p>荩，本草名，可以染赤者。《诗》“王之荩臣”，本“进”字，汉儒口授，传写作“荩”耳。后人好异，以前人之误为新奇，凡进忠、进言，皆用荩字。尤不通者，又作歇后语，不言忠，不言谏，而但言荩。又或颠倒言之曰“忠荩”，适足资一笑而已。</p>
<p>薦</p>
<p>薦，草也；荐，席也。薦从廌，廌所食也；荐从存，存，在也、安也，人在其上而安也。借为“荐举”字者，谓宾兴之典，设席与饮，而登进之。又进笾豆曰荐，亦进之神与宾之席也，字皆从存。世俗苟简，省难作易，不知者矫之，舍简趋繁，较之省者尤为可哂。如禾旁尔为“称”，雚下臼为“”，壼中减一为“壺”，方且诮人之简省。如此愦愦，亦末如之何也已。</p>
<p>藉</p>
<p>藉，神席也，谓祭祀所设之席也。王之缫藉亦曰藉，所以尊王也。有慈夜、秦昔二切，义并同。或因与席通，用为“枕藉”字。借为“冯藉”云者，几所冯，筵所藉，皆依之以安者也。故所依倚、所因仍，皆可曰藉。其狼藉云者，狼躁，其所寝处，草茅披靡也。若耤田之耤，从耒、从借省，初不从草。耤田者，借民力以终亩，其郊庙之粢盛，不敢言使民也。藉从草、耤，以耤田之稿为郊席也。经史“耤田”字从藉，传写之误。借作“耤令”“耤使”及《孟子》“助者，耤也”，皆假借之意，不当作藉。</p>
<p>蕰</p>
<p>蕰，积也，从草、从水、从昷，水草积则生湿热也。借为积中而藏之义，《左传》“蕰崇之”是已。凡“蕰畜”“蕰含”“底蕰”及“旱气蕰隆”，皆此蕰字。其“缊藉”之缊，自音缊。缊，绋也、绳也。藉以承玉，缊以系藉，所以藏玉而固之，故含藏深密谓之缊藉。今俗有蕴字，于“蕰藏”“蕴隆”“缊藉”皆从草从缊，于六书之义奚取焉！</p>
<p>芼</p>
<p>芼，莫保切，读如卯，本训草覆蔓也。借为“芼羹”之芼，以菜和羹，菜覆羹上，如草覆蔓然。《诗》“左右芼之”，则谓荇菜柔脆，采得者恐日暴枯悴，左右取草覆其已得者，而更采也。</p>
<p>荔</p>
<p>荔，似蒲而小，根可作俗作“刷”。月令所谓“荔挺”也。今俗呼木馒头蔓为薜荔，注《楚辞》者云然，未知所据。若岭外似龙眼之果，自名离枝，侧生枝外，不附枝也。世俗讳言离，遂作荔枝。</p>
<p>蔟</p>
<p>蔟，行蚕蓐也。蚕所丛集，有辏集之义，故用为“大蔟”字。正月三阳集，物蠕动也。字本音族，律书注音辏者，入、去二声相近，师传转易尔，不似“姑洗”之本音跣也。</p>
<p>菊</p>
<p>菊，大菊，蘧麦也。蘜，治墙，缘墙而生，方书谓之垣衣。乃秋有黄华者。三字音同而各别。俗于“东篱采”作菊字者，省误。</p>
<p>藐</p>
<p>藐，茈草也，音莫觉切，本无轻忽眇小之义。其“听我邈邈”“说大人则邈之”，皆从貌从辵。邈，远也，远则不相亲，与己无与之意。藐、邈同音，俗概作藐，或妄读为渺者，当以注云“邈，渺也”，蒙师昏瞀，遂以义为音尔。</p>
<p>，不从手，乃从二。草断为艸，斤断之也，故训断也，音食列切。断则分，分则有损，故通为分、耗。俗或读如哲者，非。近世以银钞抵粟丝绢布杂税，谓之色，以银钞轻而易赍，损减脚力也。其“裂”之“”，从土从“”，俗省作斥，与省为泝同。借为启函之辞，裂函发书也。俗从手、从斥作“拆”，不成字。</p>
<p>若</p>
<p>若，本训择菜也，一曰杜若，芳草。择则各从其类，故借为分类之辞，曰若某若某。择菜者以类相从，茎叶相肖而后留，故借为似也，与“如”通用。转为转语词，曰“若使”“若能”“若夫”之类者，择于彼而不然，别为一类之意。又借为顺也者，肖者顺，不肖者逆，顺从其类，必其择美而一致者也。宛转相借，用者不知其所自始矣。</p>
<p>薄</p>
<p>薄，本训林薄也，从草、从溥，草溥生也。鸟兽得林薄而安，故借为“栖薄”字。蚕筐曰蚕薄，蚕所栖也。借为不厚之辞者，草薄生，虽似密而不如林丛之厚也。其字或作“泊”，淡泊，淡薄也。泊，暂系舟也。暂泊者，情所不系，以拟用情之不固也。</p>
<p>荅</p>
<p>荅，小尗也。《颜氏家训》谓北人称豆曰荅。今无此语，因废其义，而以此字为对问之辞，转为酬报之意。不知其解，反覆思之，乃“对”字转呼入声，口授传写，因以此字当之，实但对字耳。俗又从竹作“答”，于义更为不通。</p>
<p>奇</p>
<p>奇，从大从可。事以适可而止，大可则异矣，故训异也。异者不与物群，故一曰不耦也。阳奇阴耦，不耦则孤而为馀，故有馀者谓之奇。凡“奇异”“奇邪”“奇耦”“奇零”之奇，皆音渠羁切。或读“奇耦”“有奇”为羁音者，非。</p>
<p>哥</p>
<p>哥，本古“歌”字，从二可，引可声而长之也。世俗呼兄为哥，于义无取，盖婴儿学语，随口出声，至长不忍变其孺慕，后欲施之文字，遂以此字当之。哥既为兄，“哥舞”字或作“歌”，或作“”，皆可。如哥、爹本音徒可切，今呼丁遮切。之类，不必守六书，而从草野之天性可也。</p>
<p>義</p>
<p>義，从羊、从我。从羊，与美、善同意；从我，義者，我心之制也。董子曰：“仁者，人也；義者，我也。”“仁義”之義，制之自我。“意谊”之谊，言之所宜，二字有可互用，有不可互用，经传无分，通人自宜酌之。若交義作交谊，情義作情谊，微言大谊作大義，俱所未安。</p>
<p>煖</p>
<p>煖与煗，皆温也，义同而音异。煖，况袁切；煗，乃管切。《孟子》“不煖不饱”，自音喧。俗废煗字，而以煖作煗音，舛（chuǎn，差错，违背，不顺遂；不幸）矣。俗或写煖字从日，作“暖”，又或写“寒煖”字，从日从宣者，皆非。</p>
<p>然</p>
<p>然，火起也。俗又加火作“燃”，而以然为“然否”之然，曲为分别，妄也。然从肰者，古以犬肉为羹，煮羹须火烈也。字或作“”从難者，乃从臡省。臡，肉糜也。《说文》误作“”，传写讹尔。徐铉曰“重出”，草部字音同肰，而本训草也。</p>
<p>票</p>
<p>票，从兴省、从火，本当作“”。从西从示，俗省，不成文。音方昭切，读如，火飞也。今以下行之文移为票，盖片纸书字，不加黏封，扬速达之意。凡浮黏而不实封者，皆可曰。故近制阁臣拟旨，以片纸书黏本面，谓之票拟。然与下行之令同词，亦媟甚矣。俗读去声，非是。</p>
<p>，放火也。原，野烧也。音力小切。其“柴祭天”之“”，自不更从火，音力照切。，举火使高也，故庭中大烛曰“庭”。今概作，失之。、、皆从火，俗从小，俱不成字。</p>
<p>，以火申缯也，其贮火之器曰斗，音于胃切，读如畏。俗更加火作“”及读如运者，皆非。而得伸曰帖。俗读作郁，或读作乙者，皆沿夷姓迟、弗有此音而讹。借为丞之者，尉所以平也。故汉诏曰：“廷者，天下之持平也。”持火而申缯，抑其不就理者而使之服之意。</p>
<p>尽，火馀也，谓火焰已灭，犹有灺存也。徐铉曰：“今俗别作燼，非。”字从、从皿，本从得音义，更以为音义之本而加火，此谓子母倒置。</p>
<p>焅</p>
<p>焅，音苦沃切，旱气也，“焅热”字本如此。旱气逼人，人不得苏，草木当之，无不枯槁，故借为焅吏之焅，焅犹暴也。其从酉之“酷”，乃酒味厚也。酒以厚为美，曾残虐之吏而如美酒乎？芳香酷烈，则当作酷。</p>
<p>灼</p>
<p>灼，炙也；焯，明也。二字同音之若切，而义别。“或燔或灼”，及以焞火加龟上曰灼，则作灼。若《周书》“焯见三有俊心”之类，皆应作焯。焯从卓；卓，高也，举火高则所见者彻。经传作灼者，传写之讹。</p>
<p>骚</p>
<p>骚，从马、从搔省，扰也。搔马，则马扰动不宁，有乱意焉。离骚者，言己离此扰乱之世，而作赋以写忧也。王逸曰：“骚，忧也。”非是。《离骚》本赋题，东方朔、刘向之徒，别为一体，名之曰骚，不统于赋。然则《通幽赋》可名曰“幽”、《述志赋》可名曰“志”乎？即欲别之赋外，名曰《楚辞》可尔。</p>
<p>骤</p>
<p>骤，马疾步也。大步骋曰驰，小步亟行曰骤。从聚者，聚足速行也。借为遽也、乍也者，速至速过，如马疾行也。转为频数之辞，如“赵宣子骤谏”之类，与亟同意，速往速来，必频数也。</p>
<p>验</p>
<p>验，本马名，于征验之义无取而借用者，不知何意。《说文》于验字无它释，而于“谶”字下云“验也”，则固以验为征验矣。其字从佥，或公共阅马之意。今文移有“照验”，但留上为案而不报，亦征验之义。俗省作“”，不成字。</p>
<p>笃</p>
<p>笃，马行迟钝也。从竹者，加策而使行也。借为“笃实”字，速者恒轻浮，迟者恒慎重。“参也鲁”，而程子曰：“参也竟以鲁得之。”迟钝则敦谨也。通为“笃行”之笃者，勉于行，若策钝马使进也。其“笃生”“笃祜”字本作“”，厚也。今概作笃，传写之讹。</p>
<p>骘</p>
<p>骘，本训牡马也。从陟者，牡马力健，能登陟也。《书》云“阴骘下民”。阴，阴之荫也；骘，阳之升也。言阴阳之化，覆荫升举以育万物也。《书》注之说未是。世有“品骘”之语，乃“陟”字之讹，以品定其升降也。俗书省作“”者，不成字。</p>
<p>甄</p>
<p>甄，匋也，谓烧土成瓦也。借“甄陶”为造就之语。转借为“甄别”字者，犹言器使也。姓甄者，先世为甄陶之官，以官氏。正音居延切，或读如真者，非。宋林摅呼“甄盎”为“坚”音，反以不识字被褫，夫孰与正之！</p>
<p>，苏对切，破也。细裂曰，故借为“细”字。从瓦、从卒者，瓦无不破之理，终于必也。俗写此字作“碎”者，讹。、碎音同义异。碎，磨也，石可以物，而物不能之，非若瓦缶之不终也。</p>
<p>豫</p>
<p>豫，象之大者。贾侍中谓“不害于物”者，言象庞然可畏，而实不搏噬也。以其大也，故“雷出地奋”，而为豫大之象。以其不害物，故为乐也，安也。又借为先事早图之辞，与“预”通，徐铉于“预”字注云：“经典通作豫。从页，未详。”盖取雷出地之义，开万物之先也。其“干与”“参与”字本作“与”；或作预，非。</p>
<p>，二者并也。屦曰，屦必双也，车曰，服马二也，俱止作。其加“丅”古下字。作“两”者，乃二十四铢为一两，从丅，象衡。今概作两，而废字矣。借为“罔”字者，“罔”，景外之影，疑为怪者，二景也，俗作“魉”，非。其“车”“屦”，俗或作“辆”，“”及发音谅者，皆谬。</p>
<p>享</p>
<p>享、烹、亨，三字一也，皆作“亯”。隶书岐而为三。烹下加火，犹之可也；享从子，亨从了，何义乎？亯，献也，人献神，下献上，主献宾，皆曰亯。亯而所亯者受之，亦曰亯，故借为安受之辞。烹者，所亯之物也。亯则人神交绥，上下接欢，宾主合好，故为“亨通”字。三义相因，特音异耳。若“”字之左从、从享者亦不成字。音纯，从烹、从羊，羊易也。或省作“”亦可。、字皆从。</p>
<p>罢</p>
<p>罢，本训遣罪人也，罪人而有能可议者，则罢免遣放之。正音薄蟹切。借为“罢免官爵”字，亦放遣之也。在有罪者则为幸词，在有位者则为不善之词。事止不为亦曰罢，意亦可通。今俗读作皮驾切，收入祃韵，正音之失久矣。又借为“罢民”字，谓其疲顽不任政教，罢之不登于民数，亦当如字读之。注《周礼》者发音罴，亦非是。俗有“摆列”字，本“捭”字之误，又有“”字，衣两旁缀襟者，字皆不典，然以从罢，故音“捭阖”之捭，则罢字本音可知已。</p>
<p>网</p>
<p>网，本“网罟”字，隶书加亡，但谐声耳。借为无也、不也，欺有作无也。俗遂专用“罔”为无不之辞，而于网罟又加系作“”，义虽可通，去真远矣。又借为“网”字，无而疑有也，俗作“魍”，亦非。</p>
<p>罪</p>
<p>罪，捕鱼竹网；辠，过犯也。秦始皇以辠字近“皇”，改用“罪”字，虽异于古，然有非而罹于网，则以为过犯，亦通，不必以出自暴秦，讥其不典也。然因此可见《九经》之文，皆汉人以李斯、程邈之字写之，非先圣笔授；苟其不典，勿妨改正也。</p>
<p>置</p>
<p>置，本训赦也。犯于法网而情直者，赦之不问，故通为废免之辞。释罪不问，有安之之意，故举之使安其位，建之使安其所，皆曰置。抑《说文》别有“寘”字，训云“置也”，从宀，有安处意。则“建寘”“安寘”“废寘”，当以寘字为宜。</p>
<p>上</p>
<p>上，高也、升也；下，底也、降也。有体用之分，初无异音。上，但音时掌切；下，但音胡雅切。今别发时亮、胡驾二切，以高也、降也为去声者，皆塾师支离之教。</p>
<p>茻</p>
<p>茻，从二艸，隶书正应作“”，“草”字本如此。“莽”字从、从犬，犬逐兔草中也。“卤井”云者，地若斥卤。若“秽”，宜作字。“莽求”“粗莽”，则借猎犬犷恶搜索之意，宜作莽。俗以莽字较茂美，遂废字。</p>
<p>莫</p>
<p>莫，日在中，本“旦莫”字，正音漠故切。更加日作暮者，俗陋。借为慕各切，训不为也。人有所为，皆于旦昼，向晦宴息，止而不为也。转为揣词，曰“莫有”“莫是”云者，莫夜无所见，疑其然耳。又借音陌、训作定也者，亦以昼动夜静，人得安定也。其“合莫”之莫，则正作“漠”，作莫者省耳。若“寂莫”之莫，正因莫夜意无见无闻，若夜之阒黯然，自如字音慕，不当音漠。</p>
<p>盧</p>
<p>盧，饭器也，盖盂之类，以盛饭者。从，亦器也。甾之器，烧土为之，皆黑色，故缁字从甾，与此意同。韩盧，黑犬也。盧沟、盧龙，黑水也。博者之盧，黑采也。皆言其色黑如盧也。</p>
<p>盛</p>
<p>盛，本氏征切，读与城同。食在器中为盛，其本义也。从成者，黍稷既成而荐之。借为“盛大”字，与丰同意。盛之满器，故曰极盛者难为继，满则倾矣。亦可如字读之。发为去声者，赘。盛姓乃周郕伯之后，音亦同成。</p>
<p>盡</p>
<p>盡，本训器中空也。器中本未有谓之盅，本有而空之谓之盡。竭其所有，不使有馀，故通为盡心、盡力、盡己、盡忠之辞。正音慈忍切。俗加人作“儘”者，非。“盡之”及“已盡”，皆如字读，或于“已盡”之盡发音者，赘。</p>
<p>、字本从皿，或金或缶，或木或石，皆可为之。或作椀、碗、缽、钵者，俗陋。然则以金为可作“”，以木为可作“”乎？</p>
<p>，蛙也。借为“勉”字者，之跃起，有尽力勉强之象。越王式怒蛙，力虽不足，而气矜有馀也。</p>
<p>镃</p>
<p>镃，与鼒同，鼎之有盖者。《孟子》“虽有镃基”，注以为田器，非是。鼎者，国之宗器；基者，国之疆土。言国虽富盛，必待时而动也。</p>
<p>刱</p>
<p>刱，造法也。从井者，井田为法度之本也。“刱建”字本如此。“创”乃金刀伤也，相沿误用久矣。刱与皆从井，而俗书从开，刱从并，其爚乱有如此者。</p>
<p>徵</p>
<p>徵，召也，今借为“徵收赋税”字。本当作“征”，或讳征而以“徵”易之。然言“徵”亦通，往田间而索税，民以滋扰，为期会召之而使自输，以便民也。通为“徵验”字者，人之贤否，事之是非，不可遥断，召之至前，则得失有据而不妄矣。若《洪范》“庶徵”，则谓人事作于下，而天应于上，感召之所致也。五音之“徵”，相传音陟里切，字本无所取义，但以声分五音耳。徵音陟陵切与陟里切，皆舌抵齿而唇张，其音上行，则如字读为徵召之徵，亦宫下生而上生商之音，何事改发别音而后协哉！</p>
<p>久</p>
<p>久，本以抵距为义。《考工记》“久诸墙以观其挠”，字形象相撑距。借为“长久”字者，或以相抵距者历时而后验其力也。然于义终勉强，意者亦“九”字相传之讹耳。九，老阳之数也。陶元亮云：“端居爱重九之名。”则古人固以九为长远之辞矣。</p>
<p>酢</p>
<p>酢，醋二字，古今互易。以实求之，古义为长。酢从乍，乍变也。酢一曰苦，音古。酒苦恶也。酒乍变酸恶，则以为酢，宜为“酸酢”字。醋从错省，主人献宾于西阶，宾醋主人于阼阶，礼仪交错，酒行其间，宜为“献醋”字。相沿既久，非考文者不能复古矣。</p>
<p>配</p>
<p>配，训云：“酒色也，从酉从妃省。”配非不正之辞，妃非以色说人者，何言酒色哉！昏礼以合卺为交好之始，故卺亦从。酒，所以合二姓之好也。配，合也。婚娶以共事宗庙，成室家，故借为合而有助之辞。自宋以来，谓流放充军为配，文移俗陋之言。</p>
<p>匋</p>
<p>匋，瓦器也。作瓦器者及穴土烧瓦者亦曰匋。加阜作“陶”，乃再成丘也。陶丘在山东兖州，尧尝居之，曰陶唐氏。今概用陶为匋，传写经传者之讹。匋与皆瓦器，流传混呼，读匋为者，误。若皋繇“繇”字，自不作陶。</p>
<p>不</p>
<p>不，正音方久切，与“否”同音，意亦相近。言之不允曰否。心所弗欲，力所弗任，事所弗成，行所弗为，物所弗然，期而弗至，欲而弗得，皆曰不，与“弗”意通；而“不”者，本所不也，“弗”则有相违拂之意焉。今呼此字皆作博木切，读如儤。原其始，上、入二声相近，转为方物切，读之如“弗”。浮屠诵其师说“不也世尊”为“弗”音，犹初变之音，辗转口授，遂呼为博木切，莫能革矣。</p>
<p>否</p>
<p>言而不允曰否。不允其言，则两意不相通矣，故为隔塞不交之象。天气上升，地气下降，各从其道，不相酬洽，上《乾》下《坤》曰《否》。《彖》曰：“上下不交，”不相允也，正可如字读之。注《易》者作补美切，经师相沿，后学莫能辨也。</p>
<p>堕</p>
<p>堕，大篆从土、从隋。小篆从阜、从二左，作“隓”。今皆从大篆，“隓”字不行。堕，正音许规切，音近麾，《春秋》“堕郈”“堕费”是也，败坏之也。徐铉曰：“俗作隳，非是。”若“陊落”之“陊”，音惰，徐铉曰：“俗作堕，非是。”至于“隋”字，本不成文。隋文帝去“随”字之辵，固为不典，而杨用修讥其以“陊落”之陊为国号，非深知六书者也。</p>
<p>除</p>
<p>除，本训殿陛也。借为除去之除者，殿陛常埽治，无宿秽也。今人以除去为正释，而别读“庭除”字为迟据切，误切也。拜官称除者，去旧任而就新职，惟迁擢者可言除；若释褐之初，当言授，不得云除。</p>
<p>陈</p>
<p>陈，《说文》但言“宛丘，舜后妫满之封国”，而徐铉言从木从日，以“太昊之虚，木德之始，故从木”，殊为支离。《诗》“胡逝我陈”，《毛传》云：“陈，堂涂也。”堂涂者，登堂之涂，门内阶下之路。字本从东。登堂之涂有二，东方之涂向阼阶，涂之正也。借为国名，则以宛丘南北通道，而在王城洛阳之东，故以名其国，非因陈国而始创陈字，明矣。又借为“陈设”云者，宾祭之鼎，入设于阼阶下，升俎尊洗，皆在东方陈涂之间，尊俎陈设之地也。通为“陈力”“陈言”“陈情”云者，皆敷列进上之义。转为久也、故也者，陈设尊俎，酒清肴乾，不即饮食也。若军之“”，音直刃切，从陳从攴，陳列军士以相攴击。经传作陈者，省，俗别作“阵”，王逸少之妄也。</p>
<p>隐</p>
<p>隐，本训蔽也。蔽则幽暧不见；可见而故蔽匿之，与本幽深而难见，皆曰隐。借为“恻隐”字者，中心藏痛，不能言也。《谥法》：不尸其位曰隐。居位不安，可恻隐也。若沈约卖国，其主恶之，谥之曰隐，以匿情不见为义，又别一意。藳城石公珤为当国所忌，谥曰文隐。忮人之毁，可憎哉！</p>
<p>阿</p>
<p>阿，大陵也，《诗》“我陵我阿”是也。一曰曲阜也，谓丘阜回曲处，《诗》“止于丘阿”是也。借为“阿曲”“阿私”“阿护”“阿谀”，皆取曲义。若《老子》“唯之与阿”，以为应声。或音呜何切，或呼乌可切，但肖其声耳。古以应“阿”为傲，今以应“阿”为恭。</p>
<p>队</p>
<p>队，音徒对切，与“坠”“”音异而义通，自高坠下也。借为“队伍”字者，如土石下坠分散，各为一堆。伍以聚言，队以分言。</p>
<p>首之，从旨从首，音康礼切，与稽留之“稽”迥不相同。俗写舛（chuǎn，差错，违背，不顺遂；不幸）别，经传皆然，不复知有字。</p>
<p>推</p>
<p>推，本音他回切，俗读如催者，误，排去之也。“推让”云者，推去不有，让以与人也。“推测”云者，推排之使分开，易以测也。举荐官吏谓之推，从众人中推出而荐之也。</p>
<p>拿</p>
<p>拿，牵别也；挐，持也。二字音同而义别。“纷拿”字从奴，牵引纷乱也。擒持不使逸及举物而持之曰挐，字从如。今俗以拿为“挐问”“挐物”字，失之。至于从合从手，乃“拾”字，而敕旨章奏文移皆写拿作“拿”，传之史策，令后世笑举国无人识字。</p>
<p>攘</p>
<p>攘，推也。攘臂者，掉臂作势，如推排状。借为有因而盗之辞，亦谓所盗之物在其前，攘臂而即可得，不待往窃也。“抢攘”者，扰乱之状，古无抢字，当即仓猝之“仓”，攘亦如字读之。好异者读为“峥能”，亦所不取。</p>
<p>捦</p>
<p>捦，巨今切，读如禽。从手、从省，急持衣也。或作“”者，从襟省。“捦拿”字本如此，俗作“擒拿”，不成字。若禽获寇盗，自当作“禽”，如猎之获禽也。</p>
<p>抍</p>
<p>抍，蒸上声，之郢切。或作“撜”，从登。登、升同义，上举也。通为“抍救”字者，本取抍溺为义，引援升之岸也。《易》“用抍马壮”字本如此。徐铉曰：“今俗别作拯，非是。”传写《易》者，俗误之始。</p>
<p>扣</p>
<p>扣，苦厚切，读如口，牵马也。马之制在衔，故从口。伯夷、叔齐扣马而谏，牵戎车之马，迟留以申其说也。若击之自作“敂”。“敂门”“敂钟”“敂问”，俗写作“叩”，或作“扣”，皆非。“叩”不成字。</p>
<p>掩</p>
<p>掩，敛也；揜，覆也。音同义别。掩有藏戢之意，敛而不侈，善词也。揜，盖藏隐蔽，不使人见，恶词也。窆棺下土曰揜，自上蔽下也。鸟翼敛而相荫曰掩，左右相掩映也。俗多互讹。</p>
<p>据</p>
<p>据，本训杖持也。如人倚杖，恃以为安，握而不舍，故借为“依据”字。据城、据险，皆所挟持而恃之也。今文移依下所告报曰据，持彼之说以为冯也。</p>
<p>撎</p>
<p>举手而复下之曰撎，音于计切，读如翳，《周礼》所谓“肃拜”，膝不屈而首俯躬曲也。拱手箸胸，推之向前以延宾而进之曰揖。然则撎者今之揖，而揖者今之拱也。乃相沿谓撎曰揖，官吏庭参谓之作揖，亦世迷不复之一。</p>
<p>揭</p>
<p>揭，正音去例切，读如憩；一音居竭切，读如碣。音有二而义同，随读皆可，不必“浅则揭”之仅音憩也。“褰裳涉水”，高举其裳，与揭竿、揭榜同为高举之义。今奏疏上别有副奏，不请旨及抄录奏稿呈示各衙门者，谓之揭帖。揭亦举也，举以相告。故奏有揭而题无揭，题非举事以立言也。</p>
<p>按</p>
<p>按，本训下也，谓以手抑下之也。导引家有按摩法，按则体安，故从安。按抑者，压而下之，故借为“按压”字。“以按徂莒”，压密人之后而摧服之也。自上服下曰按，故巡按、按察以临察所部曰按。注《孟子》者，以《毛诗》“以遏徂莒”，遂发按为“遏”音。然《诗》传不一家，不必以《毛诗》强《孟子》而使同也。或去、入二声相近，可音案，亦可音遏耳。若据古立言、据情定法曰谨案，曰案问，自当作“案”。案，几属，所据者也，故借为据。爰书所定曰公案，犹言公据。</p>
<p>拚</p>
<p>拚，皮变切，拊手也。喜则拊手而笑，故借为“欢拚”字，俗作“忭”者，非。忭从心从卞。卞，褊急也。中心褊急，何喜之有！章表作“诚欢诚忭”，不典之甚。俗顾以“”作忭。字音潘，或音判，不知“判弃”正当作“判”。判，分也，分析之为分，外非己事己物也。</p>
<p>搢</p>
<p>搢，本训插也。搢绅，言搢笏于绅间，入朝对君之仪，故称廷臣曰“搢绅之士”。“缙”本训赤色帛。黄帝称缙云氏，以时有赤云之瑞也。今处州缙云县，以黄帝立名。俗写“搢绅”作“缙”者，非。《史》作“荐绅”，以音近而讹。</p>
<p>台</p>
<p>台，正音与之切，和说也，与怡义通。古以为自称之词，夏、商间方言，不知所取义。转为土来切，三台星也，《说文》无此音义。然骀、胎、炱、怠从之得声，则古有胎音，非仅音颐矣。三台或作三能，亦读如台。然能者三足鳖，参差象三星，则读奴来切，亦可。</p>
<p>哉</p>
<p>哉，本训云：“言之间也。”居文句之间，为语助也。其声激扬，故为惊诧之词：以之赞叹，惊其甚也；以为不然之词，惊其不尔而诘问之也；以为危词，惊其异也；以为伤悼之词，惊其惨也。《尚书》借为“始”也者，盖“裁”字传写之讹。裁，衣之始也，与“初”同意，或作“哉”，或作“载”，皆裁耳。</p>
<p>和</p>
<p>和，本训相应也，音户戈切。盖唱和之和，本如字音禾。或发作去声读如贺者，非。凡相应者通谓之和。相应则协于中，心与理应，道与事应，文与情应，己与物应，无不惬合，故为天下之达道。若调盉之“盉”，本从皿，本训云：“调味也。”五味均适，无先后倡随之分，如《易》“和顺于义理”，《庄子》“和之以天倪”，及释怨讲好、合众同心之辞，皆宜作盉。其“和同”之辨，晏子既以声言之，复以味言之，则和、盉皆可通。今盉字不行，概用和字，虽不相碍，终未尽六书之旨。</p>
<p>名</p>
<p>名，本训云：“自命也。”从夕者，夕不相见，必自言其名，因此知暗夕问答，虽尊长于卑幼犹然。而无礼者于先生长者之前，亦自称我，顽鄙甚矣！君子不以名为谦；名，自命者也。夫子于门人自名，今人不肯自名，而吏胥呼唱唯诺恐后，念之能勿汗背？借为“名誉”字者，举其名而扬之也。“功名”云者，有功而名箸也。凡公移称无爵禄者曰若干名，既无官职，以名纪之也。名必有所自受。子生三月，而父名之。父名子，人名万物，虽曰自命，有命之者矣。</p>
<p>呈</p>
<p>呈，本训平也。借为显示之义者，物有洼隆，则有隐蔽，平则人皆见之也。今为下言情于上之词，谓其情明显，使上易知也。然取义迂曲，应亦本“陈”字，胥吏从省而讹。</p>
<p>喝</p>
<p>喝，音于介切，读如，渴也。音破者亦谓之喝，液不润咽，其声败也。恫疑恐喝者，以威胁人，令其失声也。浮屠氏始用此字为大叱之声，别音鞨，而俗因之。</p>
<p>噫</p>
<p>噫，音于介切，本训饱食声也，谓食伤饱而噫气也。今方书作“嗳”，乃此字之讹。《庄子》“大块噫气”，息之粗者也。借为不然而拒之之词，又为不平而吐气之词，其声皆与伤饱而噫同。“噫！斗筲之人”，拒之也；“噫！天丧予”，不平也。俗以为叹词，作意音者，谬。</p>
<p>呼</p>
<p>呼，与“嘑”同音而义别。呼，出息也，与吸对；嘑，号也，哭叫也。“呜嘑”自当作嘑，今概用呼，及读“式号式嘑”作火故切者，皆谬。</p>
<p>哨</p>
<p>哨，本训不容也，音才笑切，读如峭。《礼记》“枉矢哨壶”，古投壶不复跃出乃谓之中，激矢反出，恶壶也。今用此为“哨探”字，因以为防守侦探之名，读作所教切，非是。“哨探”当作“啸探”，斥候散出，以啸相号召。俗讹之妄，字与音俱失之。</p>
<p>两旁之、，字本如此。“”加“工”则为辅也，“”加“口”则为助也。今废“”“”字，而别立“佐”“佑”字，加“人”以别之，取其茂美，弗能改矣。</p>
<p>禽</p>
<p>禽，本训云：“走兽总名。”凡经典言禽者，皆兽也。在野在牢曰兽；田猎所获曰禽，从今，今为已得也。见获曰禽，故弋获之鸟亦可称为禽。俗因以飞者为禽，走者为兽，非也。借为军敶俘获之名，如猎得兽也。然战而获曰禽，捕而执曰捦，二字音同义别，俗别立“擒”字，非。</p>
<p>禹</p>
<p>禹、禼，皆兽名，从禸；禸，兽足也。夏后、虞司徒以为名，古人质也。禼，或作“偰”。</p>
<p>万</p>
<p>万，虫也，或曰蜂子也。其类至多，故借为十千之名。又转借为“万舞”字者，万，羽舞也。羽舞者，左吹籥，右秉翟，且以羽翔且鸣，如蜂之飞而翼鸣也。</p>
<p>，从反亯，下亯上分也。上反亯下，所以下也。“薄”字本如此。加厂作“”者，山陵深远重叠也。地之“博”、器服之重叠“增”，则宜作“”。若居心敦笃、用情深至，则宜作“”。今概用“厚”字，字遂废。</p>
<p>后</p>
<p>后，继体之君也。天子曰元后，诸侯嗣立者亦可称后，故加元以尊天子。后妃云者，后之妃也。《诗序》称后妃，不徒言后。《春秋》称王后，盖东周史官之词，或内主承祀，有君道焉，后世皇后之名始于此。后为继体之君，承前王而言，故可借与“後”通。《礼记》凡言“而后”皆作“后”，“然後”皆作“後”，意亦有别。“后”，自然相继之辞；“後”者，复起加功以增乎前也。“而后”者，既尔而后即如此也；“然後”者，能然乃复如此也。若“前後左右”，则必不可作后，以四维分立，後非继前也。</p>
<p>，小饮也，谓举爵略饮之也。音所劣切，读如。《周礼》有“酒”，音义本尔。今传写作“啐”，误。啐，七内切，惊而拒之之词。</p>
<p>局</p>
<p>局，本训促也；《说文》云“从口在尺下”，言有量度，不得舒也。《诗》“不敢不局”，天高听远，言亦不敢肆也。天高何与于足？加足作“跼”，非是。通为博塞之枰，博局四周有阑，垠制五木不得出，亦促义也。今棋枰亦称局。借为局量之局，言所行所志之尺幅也。又为事有成模之称，亦谓其规量已定也。又为官署典工作者之名，以防闲出入而局促之为义。</p>
<p>哑</p>
<p>哑，但音于革切。《易》“笑言哑哑”，笑声也；李白诗“归飞哑哑枝上啼”，鸟鸣声若哑哑然，亦如字读。俗以作“瘖痖”字，大谬。若《史记》“喑哑叱咤”，哑字自音“好恶”之悉，淮、泗间方言尔，或作“”。</p>
<p>魁</p>
<p>魁，羹斗也。盖煮羹器可盛处为魁。柄，斗足也，魁，斗首也。故有渠魁、魁首之说。奎宿主文章，文士之媚神者或祀之，乃俗以“奎”作“魁”，因字从鬼从斗，遂绘一魑魅之形，拜而祭之。如“终葵”，本斧首也，古或设于门，以辟不祥，俗遂绘一陋狞进士，谓之钟馗。两者真堪绝倒。</p>
<p>斞</p>
<p>斞，量名。《论语》“与之斞”，本斞字，传写作“庾”，省讹。庾乃“仓庾”字，“与之庾”，岂举一仓之粟而与之乎？庾、斞同音。</p>
<p>斛</p>
<p>十斗为斛，其重则一石也。故或曰斛，或曰石，其实一也。古斗容今三升有奇，后浸加至五升。今官斛容今斗五斗，则增多以后之一石。强豪兼并，黠商污吏虐取农民，乃从而倍之，二斛为一石。石者，衡石也，以石为权，度其重。人儋二石，凡粟六斗，中人之力也。今二斛重百斤以上，非人能胜，何名为石？何名为儋？“家无儋石”，儋，二石，石，一斛也。流传谬乱，乃至呼儋作“旦”音，名实乱而法制益不可问矣。</p>
<p>品</p>
<p>品，众庶也，从三口，犹古“众”字从三人也。衆，庶类也，故借为“品类”字。《易》“品物流行”，庶类也；《书》“金三品”，三类也。类有不齐，而分别之，故借为“程品”字；官品尊卑，人品贤不肖，皆从其类程之。俗谓吹洞箫为品，则以萧有衆口，任指敛放，庶几象形之旨，后世立言之近雅者。虽非本义，吾从衆可矣。</p>
<p>禀</p>
<p>禀，本训赐谷也。凡工役之食，常给曰气，加赐曰禀。上赐之则下受之，故通为“禀受”字。人之才质，天所锡也，谓之禀赋。若禀命之禀，犹言受命。下请于上，待命而受以行，言禀可尔。乃言情者、参谒者，申状投刺，皆曰呈禀，则反以下求上为言。胥吏相沿，名实颠倒，乃至定为仪制，士大夫因之，不典孰甚焉。</p>
<p>圅</p>
<p>圅，本训舌也。借为中所藏畜之义者，以舌居口中，唇辅颊颔周护之也。耳、目、口、鼻皆可见，而唯舌藏，故借为铠甲之名，以甲护藏其身也。又以纸囊书曰圅，藏书于中也。转为容受之义，如口能容舌，不相妨也。俗作“函”，不成字。</p>
<p>序</p>
<p>序，本训东西墙，然非墙之谓也。屋外周墙曰宫，于东西墙下各有廊屋曰序，故《说文》于“廊”字云：“东西序也。”古者射于庭中，而三耦待于廊，故曰：“序者，射也。”唯射宫及公宫有序，序当屋墙，在两阶之外。序附于墙，有止象，故《艮》之六三曰“言有序”，谓墙所闲止，无岐趋也。云“循序而进”者，入门，繇序升堂，不可耦行，循之渐进也，故借为“次序”字。门外或并行，或雁行，至序则尊卑长幼以次相蹑也。若历述次弟，则其字从“叙”。凡述作书之始末于简端，皆当作“叙”字，无容概以“序”言之。</p>
<p>府</p>
<p>府，所以藏文书者，有受而行之之意。故身中六府称府，皆有所输写，不似五藏之纳而不出也。徐铉曰：“今俗‘藏腑’字从肉，非是。”汉丞相署称府，以其出纳诏令章奏也。后相沿谓三公为府。都护、都督，因以官高均于三公而称府，府之称滥矣。唐立府兵，以其兵统于督护府而名之，其名尚尊，犹宋诸州之有禁军也。沿及唐末，军府散置，名府者益多。今则称郡为府，官秩不尊，军卫不统，天下之以府名者百五十有奇。无军府之实而蒙尊称，名实不称，后将安止！</p>
<p>广</p>
<p>广，殿之大屋也。通为宽大之辞。凡殿制，东西宽而南北浅，以故东西言广，南北言深，横曰广，纵曰深。本可如字读之，而训诂家读广作古亮切，深作式鸩切者，皆好异之过也。楚人谓兵车为广，方言尔，实无取义。楚之南为岭徼，其地曰广，因楚语也。粤之东西，负山濒海，幅员狭隘，何广之有哉！</p>
<p>《说文广义》卷二终</p>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
