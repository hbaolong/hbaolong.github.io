<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>1604船山遗书154-2026年05月27日-船山遗书</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">1604船山遗书154-2026年05月27日-船山遗书</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="说文广义卷三">说文广义卷三</h4>
<p>甫</p>
<p>甫，从用、从父省。男子以有用为美，故为男子之美称。子可以称父，天子亦称某甫。借为大也、美也，皆言其用之美大也。又借为方也、始也，本无所取。甫，方矩切，盖方字之转尔。</p>
<p>重</p>
<p>重，本训厚也。薄则轻，厚则重，故为轻之反也。又为复也、叠也者，厚则必其复叠者。轻重、重复，同一厚义，则皆如字音柱用切。而俗发重复事作平声直容切，亦支离矣。若初丧设重，以为魂依，其义无取，或以县两甒于木上，有重累之象。其推重、借重之重，即厚望之意，或读作之勇切，亦赘。</p>
<p>祇</p>
<p>祇，从氏，巨支切，地祇也。祗，从氐，旨夷切，敬也。祗借为“但然”之辞，以祗敬者，心所专向，故为“但如此而无他”之义。</p>
<p>御</p>
<p>御，祀也，祈神以弭灾之祭也。借为遏止之辞者，与“”同意。转为“禁御”云者，以宫禁之门止行人也。</p>
<p>祖</p>
<p>祖，本训始庙也。庙有七、有五、有三，最尊者祖也，故曰“祖有功”，谓始立功有家国也。又曰“始封必为祖”，在天子、诸侯则以始封国土者为祖，商祖契、周祖稷是已。大夫三庙，以初受爵者为祖，唯二庙者祖大父耳。今俗称大父曰祖，其上加以高、曾之名，非也。祖一而已，始祖曰祖考，大父曰显考，父曰皇考。生曰大父，没曰显考。大父已没，尚不得称祖，况生存乎！流俗不审，近而远之，生而死之，举世皆然，莫有觉者。大父可生称祖，父亦可生称考乎？其远行而祀曰祖者，祖之为言始也，始行而祭也。或曰：黄帝之子名曰祖，好游而死，故祀之，亦诞。</p>
<p>秘</p>
<p>秘，本训神也。《封禅书》“其事甚秘”，犹言甚神耳。乃相承借为“秘密”字者，神处于幽，有不可见之义焉。若秘书、秘阁，本非幽隐，但取慎密，则当作“毖”。</p>
<p>禅</p>
<p>禅，本训祭天也。郊以圆丘之地言，禅以禋祀之礼言，一也。汉人别立封禅之说，为妄而已矣。借为“禅让”云者，天子将让位与贤，必告祀上帝，示天命也。浮屠入中国，读此字为“蝉”音，以为寂静之辞。夷语本云“禅那”，译者以汉字音相近者写之。</p>
<p>，从二、从回。二者，天地也；囘，风动其中，故有旁行征召之意，抑有四散敷扬之象，故为召、传、扬、昭等义，音须缘切，与加宀作“”之同音。，天子之室也，故从宀。俗概以为，又省回作日，既不合六书矣，抑以省而从日之“亘”为“亘古”“横亘”字，尤为不经。亘古犹言常古，字当作“恆”，从心、从二、从舟，舟横二岸，不移之象。或可省心作“亙”，又或依古文从月作“”，为“如月之”字，《诗》注音居邓切。其字有胡登、居邓二切，通读无异义。从月、从舟，隶亦无别，与字则不相通。“”从，“恆”从亙，俗概省从日，不成字。</p>
<p>恆</p>
<p>恆，或从舟，或从月。舟之流行不定，而以泊止两岸为恆；月之亏盈不一，而以经天入地为恆。二者，两岸之象，天地之间也。人有恆心，月有恆度，义相通则音同，或音胡登切，或音居邓切，初无分别。注《诗》者曰：“恆，上弦也。”纤说不典。</p>
<p>亟</p>
<p>亟，有纪力、去吏二切，皆训敏疾也。敏疾则频数，故或为急也，或为屡也，义皆可通。今读急疾之亟为“棘”音，频数之亟为“记”音，亦强为分析耳。病危曰亟，亦疾义也。《礼》注读如“革”，亦赘。</p>
<p>自</p>
<p>自，本训鼻也，象鼻形。其称在己曰自，本作“白”，从自省。白字篆似“曰”，隶似“白”，世以与曰、白相乱，故概以自字代之。自者，己所言也。人之分别彼己者，以言白之，故以为在己之称。通为从此达彼之词，转为所因之意者，事物皆由己出，己者，万事万物之因也。己为子，因以事父，己为臣，因以事君，推之皆从己出，故自者本也，事所因也。自然者，有自而然也。浮屠氏分释之，以有所原本曰自，固尔如此曰然，义亦略通。有自而然，则不待更作之劳，故为不思不勉、生安合道之称。其所自者，性也；其能然者，理也。理全于性，性即理也。若物之必尔非待作为，事之必尔更无变易者，亦曰自然，言自己信之为然也。</p>
<p>者</p>
<p>者，见在之词也。或即事而指之，以绎其义；或上已言而复指绎之，以尽其旨；或事物不一而分指之，以显其别。又为称人之辞，即其人之名实、职司与其德而言之，如仁者、知者、长者、微者、宦者、谒者之类是也。以其为即人即事之词，故自宋以来之方言与“此”字通用，亦俗语之有义者，与他方言之不典者异矣。惟俗发作之夜切，又讹为知义切及别作“这”字，则大谬。</p>
<p>，从二。音异。，豕也。豕有二则放恣，故借为放也。今隶作“肆”，于六书无取，俗字也。放则大，故借为大也；放则逸，故借为安也；放则张而不敛，故借为陈也。市陈百物，故称市。转为语助词故今也，遂也。放恣有自遂之意；遂者，昔然今故然也。宛转相借，远离其本，不可复诘矣。若文移以代“四”字，则但以同音而用之，与专壹为一，副贰为二，卒伍为五，陵陆为六，无齿捌为八，玖玉为九，拾取为十，但取多画，防奸吏之改窜耳。</p>
<p>比</p>
<p>比，本训密也，谓与相密附也，本音毗二切。水地之卦为《比》，水密附于地，五阴密附于九五之阳也。转为比拟之比，俗读卑迩切。凡人物密迩相形，则短长可见，亦比附之义通之。若比邻之比，本亦取密附之意，《周礼》“五家为比”，密迩相附以居者也。但当如字读之。或发作平声读如毗者，非。杜诗“天涯若比邻”，其为鼻音，明矣。《汉书》用为“疏比”字。理发阔齿之栉曰疏，其齿疏也；去垢密齿之栉曰比，其齿密也。今俗别疏为“梳”，不成字，而以俗“竹篦”字为比，愈谬。</p>
<p>，从白、从寿，语词也，发端诘问之辞，音与田畴之畴同。《书》“若予”，字本如此。凡昔、能之类，皆宜作，俗作“畴”者，讹。</p>
<p>戴</p>
<p>戴，本训分物得增益也。从载省、从异；异，分也。《谥法》有“戴”，得土地人民之多也。冠谓之戴者，冠则首增高，犹言加冠也。通为“戴天”字者，与“履地”同意，天在首上，如冠然。</p>
<p>未</p>
<p>未，象木枝叶上疏重茂之形，为六月所建之辰，于时木象然也。木成则味登，故味字从之。借为尚不、尚无之辞，木虽成而未获，味虽调而未食，至秋乃用，今尚未也。</p>
<p>者，事有不善而鉴容之。从，，逆也；从京，京，大也。遇逆而能容，量乃大也。徐铉曰：“今俗隶书作亮。”盖俗省“京”，而解散“”字作“冗”耳。“鉴亮”“亮宥”字本如此，或别用“谅”者，非。谅，小信也。俗呼光为亮，则“晾”字之讹。若“亮阴”“谅暗”，俱传写之失，本“梁庵”字：居丧之庐，以梁拄楣，覆草为庵也。</p>
<p>句</p>
<p>句，有古侯、九遇二切，皆训曲也。今分“句曲”字音钩，“章句”字音屦，亦强为分析耳。读所断处为一句，亦言一曲也。至下转为别句，又一曲矣。凡从“口”之字，俗多省为“厶”，如“”“亂”之类皆然。俗因以省作厶者作“句股”之句，而以不省者为“章句”字，亦妄。若俗有“勾当”语，始于《宋史曹彬传》，则本“构”字，以避高宗讳，故史臣改之。</p>
<p>豈</p>
<p>豈，本从壴、从耑省，还师振旅乐也，故从壴省。《说文》谓从豆、省，非是。但音墟喜切。“豈乐”字亦如字读如启。俗读如愷，又或写作“愷”“凱”者，皆非。“愷悌”字本从心，而传写省心作豈。愷风，和风也，而别作凱，相沿之失久矣。“凱”不成字，或“”字之省讹。，讫也，亦非和乐之意。“还师奏豈”，定当作豈；“愷风”“愷弟”，定当作愷；凱不成字，废之为允。豈，本训：一曰欲也，登也。二义今不用，而借为期想而不必然之辞者，以豈欲也。心所欲则于不可得之中而虚想之，讵亦然乎！周公答史佚曰“豈不可”，意欲之而豈然，实则不可也。通为“豈得”“豈能”“豈敢”之类，与“不”相近，而语意自别，如云“则吾豈敢”。圣仁固孔子所欲，但期想而不即得，不似言“不”之决也。</p>
<p>尌</p>
<p>尌，音与“尌”同而义别。尌，立也，凡“尌立”“建尌”字皆作尌。加木作樹，乃木在山中未伐之名。俗概作樹，非是。</p>
<p>弟</p>
<p>弟，本次弟之弟，从古文韦省，从丿，以韦束物，相次缠之。凡事物之以次相承者，皆通借用。俗隶加竹作“第”，于六书无取。借为兄弟之弟，亦次弟之意。次兄而生，行辈有序，故谓之弟，犹言弟二、弟三也。“兄弟”字自如字音特计切，读如“递”，不当如俗别读作“体”音。其借为“弟宅”字者，唐为诸王建宅，以长幼次序名弟几院，贵戚相沿，皆僭称弟，杜诗言“王侯弟宅”是也。进士称“及弟”者，亦谓入班行次弟也。俗皆从竹，要之即弟字耳。又或借为转语词，与“但”通用，则本即但字。但、弟音相近，语转成讹。俗又加草作“苐”，逾不成字。若“孝悌”字则从心，能尽为弟之心则悌弟也。“恺悌”以“强教”“说安”，传写作弟字者，省讹。</p>
<p>罤</p>
<p>罤，乃“罤弟”字。周人谓兄曰罤。其日下加比之“昆”，虽与罤同音，而本训同也，日所照者相比同明也。今“罤弟”字皆作昆弟，传写经传之讹，相沿不改。</p>
<p>，从、从系。徐铉曰：“今俗别作繇，音余招切。”随从人役也，故为役之。俗或从彳作“徭”，不成字。借与同用者，，今省去，作上讳由字。所从也，亦所从也。所从者为所因；从之者，循之也。繇自可通为所因而起、从此至彼之辞，不必与同作“油”音。</p>
<p>弋</p>
<p>弋，本训橛也，象形，不须加木作“杙”。今传写经典者用弋为“隿射”字，而俗于“弋”“弋”字作“杙”以别之，非是。</p>
<p>贾</p>
<p>贾，但有公苦切一音，今韵收入马韵作古马切，分“商贾”字音古，而读公明贾、陈贾及姓贾者为假音。缘古者歌、麻二韵方言合混，如家姑、下户之类，互相出入，故传经者口授不一耳。其“直”之“”，自从人，或作贾者，省。</p>
<p>贡</p>
<p>贡，献功也；，赐也。子贡名赐，《乐记》作子是已，《论语》《左传》作贡，传写省也。贡、同音古送切。江西有水，因以名郡，乃传写授读，形声两失。省之“夅”而加以“工”，呼为“绀”音，且为之说曰：“章、贡二水合流而为。”不知所谓贡水者，即省水也；所谓章水者，水下流至豫章郡而名章江也。其以自汀州西来之水为贡水，以自南安北来之水为章水，皆妄为之名耳。以此分折字，横立绀音，乃至天府图籍、江西志乘，相率而殉之。虽博雅君子莫之能辨，良可叹也。</p>
<p>，衒也，音余六切，从省、从贝。“”，出物货也，音莫邂切，从出、从。二字义同，而字异音别。今俗隶作“”，从士从，不成，不成，苟取易于下笔尔。音同育，而经史或作粥，或作鬻，盖口授之讹。</p>
<p>质</p>
<p>以物相抵而货曰质，今俗所谓当俗音去声。也，正音之日切。互送子相质曰交质，子自相抵之义。注《春秋》者发为去声，读如致，传写《周礼》者加刀作“”，皆非是。借为“文质”字者，质以物实相抵，非但契券空文，故以实物行礼曰质，既非徒有其忠，亦不取乎文也。通为“质朴”字者，亦言实也。转为“才质”字者，受于天之实，非学习所增之文也。辗转相借，要皆与文为对。故皮曰质，毛曰文，皮实而毛虚也。又“质证”“质告”之云者，以实相证告，若执抵物而求偿也。</p>
<p>，音苏旰切，分离也。凡分之及已离而不复聚之，体用分而音义不异。今以“分”为去声、“离”为上声者，赘。其从肉之“”，音虽同而义别，本训杂肉也，谓细切牛、羊、豕之肉杂和之，字从从肉，今作“散”者，省耳。亦但去声，无音。方书屑药为粖、合配成齐谓之，亦借杂肉之义，正音苏旰切。</p>
<p>创</p>
<p>创，音楚良切，伤也，谓刀刃所伤之金创也。徐铉曰：“今俗别作疮，非。然唯金创可称创，若疥癣痈疽之类，各有名目，不得称创。针刀刺劀之口谓之创口，庶可尔。借为“惩创”字者，劓刖之刑，割刺以惩恶也，亦如字读。俗读如创，用为“开创”字，大谬。</p>
<p>茕</p>
<p>茕，本训回疾也，谓鸟飞回翼疾速也。有惊飞不宁之意，故借为“茕独”字，所谓“出则衔恤，入则靡至”也。《诗》又作“惸”，心旁从。不成字，当以茕为正。</p>
<p>专</p>
<p>专，本训六寸簿也，一曰纺专。纺专者，《诗》注所谓瓦也。今人谓陶甓曰专，或从瓦作“”，或从石作“砖”，皆俗笔增之。借为“专谨”“专壹”字者，以专之为物，质而不文，重而固，块然自为坯而不杂也。转为“专擅”云者，亦坚据不柔顺之意。</p>
<p>将</p>
<p>将，正音即谅切，军主也。其发音即良切者，亦训诂家曲为分别耳。将为军主，有操持运动、统众从己之道，故借为持也。持以与人，持以自处，如将持兵柄而指麾之也。又借为送也，与所送者偕行，如兵将相从也。又借为请也，请人从己也。又借为大也，将统三军，势盛大也。若驾车曰将，则本以进退安危在己而言。凡此皆可如字读之，音酱。或发作浆音及七羊切者，皆赘。若借为且然之辞，意则迂曲，谓意之所欲，势之所会，已先立制事之本，而可成乎必然，若将审胜败之机，可先定其局势也。其《内则》以羊为将，音子良切，则本“牂”字之误。</p>
<p>暨</p>
<p>暨，本训日颇见也，既旦之际，日初出也。日始出云中，未能普耀，而云隙之晖，斜迤延长，故《书》曰“朔南暨”，言迤及也。若《春秋》“暨齐平”，自当作“臮”。汉儒口授，以音同而讹。</p>
<p>番</p>
<p>番，兽足也，或作“”。《左传》“熊蹯”，从足从番，传写讹也。西戎称番，盖以兽名之，与蛮从虫、狄从犬同意。《书》“番番良士”，乃“皤”字之讹。番禺音潘，则所未详，特粤人方言耳。</p>
<p>，本训至也，谓躬至其地也。从见、从，已至山而后见也。身至而实见之曰切，故曰：“弗躬弗，庶民弗信。”父母兄弟谓之者，犹一人之身也。转为近也、爱也者，切附于身，身心相合也。必一本而后可谓之，流俗称甥舅姻亚曰，是二本矣。</p>
<p>观</p>
<p>观，本音古玩切，读如贯，谛视也。注《易》者以示人之观如字读，而读谛视之观为平声，非也。示人之观有仪象，使人可谛视，义原相通，因借为“楼观”字，本古“象魏两观”之制，县法楼前，以使人谛视。道士云“仙人好楼居”，故其庙曰观，亦取此义。</p>
<p>燕</p>
<p>燕，象玄鸟之形，因以命字。借为燕居、燕安云者，凡鸟处林木，不得安息，唯燕巢人屋，安处无惊，而入室栖止，有不出而接物之象也。以礼饮酒谓之燕者，安坐尽欢，异于大飨之劳也。其召公之国，从燕、从邑，字作酀，音于玄切；传写作燕者，省。</p>
<p>敩</p>
<p>敩，本古“学”字，篆文省去“文”，隶遂因之。《说命》曰：“敩学半。”乃“教”字之误。敩即学也，觉也，效也，如云“学学半”，不成语矣。注疏家不知传写之误，乃读敩作效，而训为教，是所谓守陋遂非者也。</p>
<p>告</p>
<p>告，无谷音，但音古奥切。本以横木加牛角上，告人使勿触犯为义，通为以言相谕之辞。加牛作“牿”者，牛马牢也。加木作“梏”者，手械也。牿、梏则音谷。《易》“初筮告，再三”，注疏家以叶韵，作牿音。初学习读，凡告皆作入声，谬甚。</p>
<p>最</p>
<p>最，本训犯而取也，从曰。曰者，蛮夷头衣，今俗所谓帽也。汉以斩馘首功为“功最”，言其犯敌取首之功，斩其首得其曰也。后遂相沿以“最”为功高之辞。与“殿”相对，因转为尤也，极也，如云“最者”“最美”“最大”之类，皆相承而失其本义。</p>
<p>覈</p>
<p>覈，实也。果实内藏仁坚壳也。谓之覈者，以其坚实在内也。借为考事而必得其实之辞，俗作“核”，非。核，古哀切，木皮箧也。</p>
<p>覆</p>
<p>覆，反覆也。反其背面曰反，再反之使还其初曰覆。一曰盖也，人居室中，在地上，盖之则覆在下也。二义皆音敷救切，无音者。“复”字则音房六切，本训云“往来也”，既往而又来也。要此二字可以通用。从上下而言，则一反一覆；从彼此而言，则一往一复，兼有重叠相继之意。唯“覆载”“覆帱”“覆藏”不可用复。复字如字读，自有重复之义，发作扶又切者，亦赘。</p>
<p>真</p>
<p>真，《说文》据会意而言，为仙人化形登天之名。乃古今文字皆用为“真伪”字。仙人登天，妄也，何得云真！“贞伪”字自当作贞。贞、真相近，传写差讹，遂有“真”字。方士假为之说，汉人附会之耳。《六经》《语》《孟》无真字。贞，正也，卜筮者所正，得之爻体也。故为正、为实、为诚、为常、为不妄，而与虚伪相对。考文者废真字可矣。</p>
<p>尗</p>
<p>尗，今之所谓豆也。叔，拾也，从又，以手取豆也。若从草之“菽”，乃今“椒”字。今以菽为尗，而借叔为“叔伯”字，相习而不可革矣。叔可借为“叔伯”字者，以伯，兄也，叔，弟也，耕事弟子服其劳，任拾获之事也。嫂称夫之弟曰叔，依兄而称之也。若父之弟曰叔父，必连父言之，流俗专言叔，以弟子之称加诸尊者，悖矣。</p>
<p>豆</p>
<p>豆，本笾豆之豆，在礼器则以盛肉，在食器则以盛羹。贫者以尗为羹，所谓“啜尗”也。尗为豆实，遂呼尗为豆，始于《汉书·杨恽传》。后遂知有豆，而不知其为尗矣。</p>
<p>欥</p>
<p>欥、聿、遹，三字同音余律切，而义别。聿，笔也，楚谓之聿，秦谓之笔。遹，回避也，奸不任事，谓之回遹。唯欥从曰从欠；曰，言也，欠，亦言也，故为发语词，与曰、爰、于通用。传写《诗》《书》者概以聿、遹代欥，欥字遂废。凡此类，皆因经师注音于本字之下，习者不审，以注音为本字，口授差舛（chuǎn，差错，违背，不顺遂；不幸），无有知其别者，乃至读聿、遹为律音，莫有考正之者。</p>
<p>敦</p>
<p>论字学者云“敦”有九音，非也。九字形声各别，概作敦者，传写苟简耳。敦唯都昆、丁回二切，怒也，诋也，谁何也。“敦彼独宿”，音丁回切，犹言何彼独宿，谓如何此独宿者也。其为怒诋也，敦本从从攴。，厚也；攴，击也。厚击之，必怒相诋也。其“惇厚”之敦，从心从，心厚也，《虞书》本作“惇”。若刀剑之脊、戈矛之音钝者，从金作“鐜”，或省作“”。“铏敦”之敦，盛黍稷者，音徒对切，从金作“镦”。“珠盘玉镦以奉牛耳”字如此。“浑沌”作“浑敦”者，本“屯”字传写之讹。“困敦”为辰名，古语不可解，借用今字耳。“有敦瓜苦”“敦彼行苇”音团者，当用“鹑”字，言县瓜蒂，如鸟集蔓上；行苇初生，叶随风动，如鹑飞也。既各有字，特以传写讹别，何得九音一字乎？集异说以矜博，而不核其实，非知字学者也。</p>
<p>攸</p>
<p>攸，本训行水也。《孟子》“攸然而逝”，鱼随水而去，如水就道也。借与“所”通用者，水得其所往乃行，故所往、所行谓之攸。其与“所”微别者：所兼体用，而攸但言用；所兼行止，而攸但言行也。字或作;，气行貌，与水行同意，俗写从辵作“逌”，非是。</p>
<p>数</p>
<p>数，正音所矩切，本训计也。数之则一、十、百、千具，故为多寡定名之辞，义原相通。今读“名数”之数为去声，训诂家为之也。转为频繁之辞者，一事而屡为之若数事，一言而屡称之若数言也，今发作“朔”音。又为迫促繁密之辞者，迫则重叠相仍，密则冗细不一也，今发作“促”音，要可如字读之。</p>
<p>故</p>
<p>故，从古从攴；攴有作为之义，古所为曰故。而《说文》训云：“便为之也。”古所已作，旧所尝习，为之便矣。然因其为故而便为之，非便为之之谓故也。通为因也、已然之迹也者，古者今所因，理者事所因，古人定之于前，事理定之于素，已成乎故，非创有此矣。“是故”云者，以是之故为因也。“何故”云者，何所因而然也。旧者新所因，循乎旧则持之有因矣，故与新对。故人、故国、故君，皆有新之辞。没而称故，嗣子定位于初丧，有新主矣。</p>
<p>扶</p>
<p>扶持之扶，从手；枎疏俗作梳。之枎，从木；榑音扶。桑之榑，从榑。今皆朦胧作扶。</p>
<p>，厌也，解也，忘也。《诗》“服之无”，若《书》“彝伦攸”作，则于义不合。“彝伦攸”字自从“歺”，音当故切，读如妒，败也。</p>
<p>柧</p>
<p>柧棱棱从木，俗从禾作稜，不成字。之柧从木。觚从角，受三升，酒器也。“觚不觚”，言器不肖其成法，非谓毁方而圜也。今俗写“柧棱”字作“觚”，非是。觚非有棱者，见《博古图》。</p>
<p>柴</p>
<p>柴，本训小木散材也。小木散材仅可为薪，故谓薪为柴。徐铉曰：“师行野次，竖散木为区落，曰柴篱。后人语讹，转入去声，又别作寨字，非是。”王维辋川有鹿柴，鹿寨也。《史》有“砦”字，改柴从石，以塞上无木，或累石为之，故撰此字。俗音去声者，非。</p>
<p>权</p>
<p>权，黄华木也。通为“权衡”字者，古以木为称锤，后世改用金石，权木坚重，可为权也。《说文》云“一曰反常”，乃汉人之邪说，程子辨之审矣。权无定在，而为重轻之自定，随移而得其均平乃允，所谓“时措之宜”，以称量物理之重轻，而为不易之则也。</p>
<p>杜</p>
<p>杜，本训牝棠也，棠之不结实者，今海棠之类。蘅、若称杜，方言耳。或用此为塞绝之辞，乃后人会意而借用之。筑堤防者，以木遏之而加土，所以堙塞横流，亦可通。</p>
<p>，本音俾小切，木杪末也，与本相对。借为曰“标建”字者，植木则其杪在上，有高举示人可观之象，故曰标揭，曰风标，曰标致。皆如字读，无有“飙”音，俗读失之。</p>
<p>梅</p>
<p>梅，枏也，字或作“楳”。《书》“用女作盐梅”，用梅字，为白花酸实之木名，相承用之，其实非也。“盐梅”字自当作“某”，从甘从木，音莫口切，本训云：“酸果也。”“某”虽酸果，调味和甘，故从甘。若或名梅、或名枏者，乃大木，可为栋梁，今俗别作“楠”者也。“某”借为列数人物名字之词，云某某者，春秋以来方言，于义无取。</p>
<p>桂</p>
<p>桂，百药之长，叶有三脊，皮香而花不香。《本草》所谓观俗作官。桂，菌桂也。今俗以木樨花为桂，缘桂为香木，《楚辞》称之。人爱木樨，因举美名以加之。如兰本今田野紫茎似菊之马兰，而以称叶长花香酷烈之草。牡丹本白术，而以称木芍药。芙蓉本荷花，而以称拒霜花。名实舛（chuǎn，差错，违背，不顺遂；不幸）错，往往如是，不但人冒荣名也。</p>
<p>栽</p>
<p>栽，本音昨代切，读如在，筑墙长版也。《传》曰：“水昏正而栽。”谓始竖板以筑也。借为种树之名，以竖植之，拥土筑其傍。自当如字读之。俗音哉者，其误已久，《唐韵》收入灰韵矣。</p>
<p>校</p>
<p>校，本音古孝切，木囚也。两木相交，囚人于中，今之所谓枷也。《易》曰：“何校灭耳。”汉置校尉官，以司典刑狱立名。若“学校”及“犯而不校”，皆当作“较”，故曰“较者教也”，以较量人才而教之也。“鲁人猎较”，较多少而争功也。其字音角，车两藩也，有并立相比之义，故借为“较量”字。唐宋摄官曰“检校”某官，自当作“简较”。相承讹别，遂使万历中不识字之礼官，以梏械之名为熹宗御名。唯避两庙之讳者，改首领官名“检校”者为“简较”，虽一时权制，而简择较量，于义为允。检，书署也。</p>
<p>樸</p>
<p>樸，木素也，谓未经斫削者。朴，木皮也，药有厚朴，其皮厚也。同音匹各切，而义自别。樸为木素，可通为质素之义，朴不可通。若樸棫、樸，则以棫、小材，不堪斫削，故以樸称。</p>
<p>格</p>
<p>格，本训木长貌。木长则所至者远，故借为至也，通也。木长则植而上通，故通天曰格天。木长则仆而旁通，故通物曰格物。其曰“格其非心”者，言心之有非，藏于深隐，而能感通，警省其隐慝，无不彻也。又为格式之格者，言法立乎其至也。若扞挌之挌，从手从各，音虽同而字异。儒之驳者，谓《大学》“格物”为“扞挌外物以守寂”，字且不识，徒欲灭裂圣学之实功，何其无忌惮也！</p>
<p>极</p>
<p>极，栋也。栋下属地，上至屋脊，为群材所宗主，故借为“极至”“建极”字。以其居至高而无出其上者，故通为甚也。屋至于栋而止矣，无可进也，善则极善、恶则极恶之象也，故又为穷也。《洪范》“六极”，穷之灾也。</p>
<p>接</p>
<p>从手之接，交也。从木之椄，续也。交接彼己，相耦而相通；椄续上下，相承而相绍。各有其义，概作“接”者非。</p>
<p>麗</p>
<p>麗，本训旅行也。鹿好群行，故从鹿。昏礼纳币用麗皮，盖取诸此。借为“美麗”字者，麗皮外文，示美有文采也。若“附”字，从草，音离。《易》：“离，也。”今文传写作麗，省。麗音隶。“高麗”本“”字，则音离。</p>
<p>瞑</p>
<p>坐寐曰睡，卧寐曰瞑。瞑，音莫坚切。徐铉曰：“今俗别作眠，非。”死而目翕（是闭合，收拢，可表示合，聚，和顺的意思，另也可指鸟类躯部背面和两翼表面的总称。）亦曰瞑，言如寐之合目也。瞑眩者，目眩而卧，不能起也。或读“死而瞑目”为冥、“瞑眩”为面者，皆非。今俗别有“暝”字，音莫迥切，本即“冥”字。“冥”本从日，昏不见日也，何更加日？《诗》“维尘冥冥”，自可读作上声，不待加日作暝而后音酩也。</p>
<p>相</p>
<p>相，但音湘，本训省视也。工之视木，倚目于木而省之精，故从目从木。转为人己与共之辞，相视而交合，或交争也。俗专以“相与”“相争”之类作平声，而别发“相视”为去声，非也。瞽之有相，不能自视，而代为之省视也。丧之有相，孝子哀毁，不能视事，代之视事也。人君收敛聪明，静治于上，辅弼之臣代之省察庶政，故秦汉以下，建相国、丞相之官，为君省视以助之。故相又有助义。舂者歌以助力，因谓之相。省视明则文饰著，故曰“金玉其相”。可省视者，貌也。在彼曰貌，自我视之为相，故通为“相貌”字。凡相视、相貌、相瞽、相礼、丞相、相国，皆读如湘，并无有音息亮切者，训诂家妄分析之。</p>
<p>督</p>
<p>督，本训察也。从叔，从目。叔，拾也，拾获者必察视，无怠无遗也。督察则劝惩施焉，故通为“督课”字。其方书奇经八脉有“督脉”，《庄子》“缘督以为经”，皆训中也。其字从叔从衣，作“裻”。裻，衣背缝也，当人之中，从上而下。“裻脉”自项至尻，正当其际。而《庄子》“善不近名”“恶不近刑”，亦循中之谓。</p>
<p>胥</p>
<p>胥，本训蟹醢也，经典通用为“相”也者，其字从疋从肉：疋，足也，蟹多足而味在胫，故以足立义。足之为用，废一不行。凡人之必两相待者唯足耳，目、手偏废，尚可用也，故有相义。通为“相视”之意，如“聿来胥宇”之类，则以相视相与，音义本通也。</p>
<p>臚</p>
<p>臚，本训皮也，音力居切。借为“陈列”之义者，皮敷设外布者也。以为庭实陈于堂下，外文示美，故序立庭中谓之臚。《汉书》“臚传九傧”是也。班序之官名曰鸿臚，义亦缘此。但本音驴，今呼如卢者，非。籀文省皿作“膚”，今别音芳无切，亦不知何据。</p>
<p>胡</p>
<p>胡，本训牛垂也，谓牛项下垂皮朵朵也。人下须亦谓之胡，取牛而加诸人，野人之言也。俗别作“鬍”，不成字。借为大也者，牛有二种，垂胡者鸣吼大，故为大声。又借为“何也”者，胡、何音相近，而胡声浊，有惊愕不然之意。</p>
<p>，但音荒乌切，无骨腊也。“乱如此”，言如去骨之肉，糜弱不堪也。借为肥美也者，亦以纯肉无骨拟之。“周原”，言土美无石砾也。注疏家别音文甫切，亦只求异。</p>
<p>胜</p>
<p>生肉曰胜，音桑经切。经典别作“腥”，传写者以茂美借用尔。腥，音苏佞切，豕肉中有小息肉，如米粒，食之伤人，其字从星，息零零如星然。《说文》云：“星见饲豕，则生息肉。”其说亦凿。若膻之“”，从鱼从生，鱼臭也。徐铉曰：“俗作，非。”作腥膻者，愈谬。</p>
<p>膺</p>
<p>膺，本训胸也。借为承受之义者，领著于胸之谓也。转为拒却之辞，如“戎狄是膺”之云者，善斗者以胸拒人之击，所谓披襟当之也。</p>
<p>肎</p>
<p>肎，本训骨间肉也。《庄子》：肎綮孰尝。肉附骨，乃扼要连系之处，故借为“肎要”字。转为欣然允可之辞者，谓切骨承受，无所不可也。俗别从止、从月，不成字。</p>
<p>胄</p>
<p>“甲胄”之胄，下从；古冒字。“胤”之，下从肉。从肉者，与胤同意，骨肉之亲也。胄、皆从由得声，与油、宙、抽等，《说文》皆云从由声，是有“由”字明矣，而《说文》但有“”字，无“由”字，应是脱误。</p>
<p>胁</p>
<p>胁，肋也。借为胁持、胁制云者，拉其胁而制之，则不能动也。必合“制”与“持”言之，乃可成文，独言“威胁”者，讼魁吏胥下俚之词。</p>
<p>篚</p>
<p>篚，车笭也。俗用为“匡匪”字者，非。匡亦但作“匡”，象形，不从竹。</p>
<p>管</p>
<p>管，如篪，六孔。以竹为之，则从竹作“管”；以玉为之，则从玉作“琯”，其实一也。“筦”，本训筟也，谓截小竹筒以络者。筦所以受络而总持之，故借为“筦辖”字。筦约丝，辖制车，其为枢要一也。今经典传写或以筦为“筦弦”，而唐制“总筦”及“筦理”“筦属”乃作“管”字，互相淆讹久矣。管仲亦或作筦仲，其得姓所自不可考，意先世为乐官管师，因以官命氏，则不当从完。</p>
<p>简</p>
<p>简，本训牒也。古者大事书策，小事书简，其制有大小、长短之别。汉人谓经史之外为短书。简之所载，事小文略，故借为略也，轻也，易也。若“柬选”字自当作“柬”，分别之也，或作“简”，或加手作“揀”，皆非。</p>
<p>互</p>
<p>互，与同。以小竹一纵两横，制若“工”字，以收绳者也。收绳者一左一右，一上一下，相转而交约之，故借为“交互”字，以彼此交错而同就也。祭礼有“枑”，以县肉，与行马、梐枑相肖，一横两纵而交叉之。或作“互”者，省。</p>
<p>算</p>
<p>算，从竹、从，数也。凡言“筹算”及云“无算”者，皆此算字。“筭”，从竹、从弄，所以筭算者也。古筭之制，如筹，削竹为之，涂以五色，计其总别，方田、治历皆用之。后世改为圆木珠子安盘中而上下之。凡筹计而言筭者，皆此筭字。从弄者，筭必频玩弄之乃熟晓也。借为料敌谋事之辞者，与筹同意。算，苏管切；筭，苏贯切。字殊而音亦异。</p>
<p>筒</p>
<p>筒，音徒弄切，通箫也。王子渊《洞箫赋》写作“洞”者，非。其截竹为筩之“筩”，音徒东切者，从甬。今俗邮筩、钓筩字作筒者，非。</p>
<p>节</p>
<p>节，本训云“竹约也”，谓竹间隔处中约量也。借为“节制”字者，有节则不可过，故与“文”对。节不可过；文，饰其未有也。节其过，斯俭矣。《易节》卦，言有制而俭也。通为贞臣、烈妇之称者，与廉同义。陛有廉不可逾，竹有节不可通，抱节者惟俭于利欲，故可存其略而不破。若《冯道》之流，唯淫佚于富贵而不知节耳。若《论语》“临大节”，则又一意：谓安危成败之介，如破竹者至节而阻，须奋迅乃通也。若天子所颁之卪为旌卪、卪钺，自当作“卪”，俗作节者，贪字形之茂美耳。</p>
<p>要</p>
<p>要，有于消、于笑二切，皆训身中也。今俗加肉作“腰”者，非。要居人身之中，但有孤脊，旁无辅骨，为上下动止折旋之制，故借为简要、切要字，不当别简、切之音为去声，身中之音为平声也。中道而邀人曰要，从中而制其行止也。击敌于中道亦曰要，厄险之地曰要害，皆谓如身中之要，为折旋之枢也。四肢百骸其用广，要居中而制之其用约，故约言之曰“以要言之”、曰“大要”。要以柔御气而运刚，故曰“要妙”。凡此皆如字平声，无去声。若今俗谓欲得曰要，乃“乐节礼乐”之乐，转读成讹。</p>
<p>剌</p>
<p>剌，从束、从刀。刀不受束，强束之，则横相乖梗也。音卢达切，读如辣。无藉之僧、不肖之儒，称斯允矣。盖农、工、商、贾，皆可约束，唯此二者，示以理法则益无状也。俗加口作“喇”，不成字。</p>
<p>足</p>
<p>足，但训手足之足。借为满而给用之辞者，人之一身，自上而下，至足而极，人用乃全也。增益以满其量亦曰足，无所缺少，而行不可穷也。节者，有不行也；足者，极行而无度者也。故行而无节亦谓之足，“足恭”是已。亦当如字读之，训诂家发为子遇切，亦赘。</p>
<p>距</p>
<p>鸡足胫后一爪旁出曰距。鸡斗则以此相抵牾，故借为“扞距”之距。俗别从手作“拒”，非。《孟子》“距杨、墨”，正用本字。音其吕切。</p>
<p>蹠</p>
<p>蹠，跳跃也。跖，足下也。盗蹠本名蹠，或作跖者，省讹。二字俱之石切，俗读之夜切者，乃北人不能有入声，而周伯琦辈殉之也。</p>
<p>曲</p>
<p>曲，器中受物处也。篆作，象形，隶变作曲，象器中有间隔也。借为一曲云者，一器所容有限量也。《中庸》“其次致曲”，《老子》“曲则全”，曲与全对，小大之分，不与直对，非屈伸之辨也。与直对者，篆作，隶作“”与曲同音，本训骩曲也。骩曲者，骨端回折处，屈而不直。凡曲直、委曲，皆当作，概作曲者，俗省。</p>
<p>理</p>
<p>理，本训治玉也。通诸凡治者皆曰理，与乱对，故为理国、理财，而治刑之官曰大理。理之则有理矣，故转为“理义”字，事之当然而行之顺也。玉浑然在璞而未有理，治之而文理见。事不治则理不著，治而后见其必然而不易焉，故曰“理在气中”。气有象而理无形。气之变动成乎理，犹玉之未治而理隐，已治而理著也。即玉即理，玉无不可为理也。自天而人，自物而事，无不含理，亦犹是也，在理之而已矣。通为“地理”云者，块然大地，而刊山浚川，区域以分，道路以辨，亦以治而理出也。</p>
<p>琐</p>
<p>琐，本训玉声也。八音唯石声隐，而玉尤清，故借为细也。琐琐，琐屑，皆言细也。细则烦，故为也。琐尾云者，琐细尾末也。宫殿交窗以青饰之，谓之青琐。交窗细密，故以琐名。</p>
<p>瑞</p>
<p>瑞，诸侯之命圭也。从玉、从耑。徐铉曰：“耑，谛也。”谓审谛来朝之诸侯，以圭验之也。借为祯祥之辞，天子受命于天，以祯祥为验也。祥可名瑞，而瑞非即祥，“瑞征”“瑞应”之语，皆不成文。</p>
<p>，与刀、鱼字相似，以形似刀，又类鱼也。鸟觜类，亦似刀似鱼，故咮亦曰。自可读如字，音古岳切。《诗》“谁谓雀无”，与“屋”叶，古韵也。训诂家读为录，以合沈韵，因分兽音觉，鸟音录，又别制“甪”字，皆穿凿不正之说。</p>
<p>衡</p>
<p>衡，本楅衡之衡，以大木横置牺牛角上，所以辟人，使无媟越。乘车辕端横木以任马者，亦谓之衡，以木横而加兽上相类也。所以称物者亦曰衡，今天平上横梁也，亦以与楅衡、车衡相似也。通为横木之总名。衡，所以平重轻者，故借为“衡量”“衡鉴”字。斗之平星为玉衡，天文家以南岳上应玉衡，故称衡岳。衡者，轻重所自定，故两国争轻重之势曰争衡，如市买程物，锱铢必争也。转为“连衡”字者，东西亘合也。衡本横木，故与横通。“一人衡行于天下”，如横木排突也。自如字户庚切，不宜竟读为横。</p>
<p>，分命圭以示诸侯也。命圭有等，尊卑之次，各视其所分之瑞，故通为“序”字。而爵禄自王命者亦谓之。其杂色辬驳之“辬”，从从文，俗省从王作“斑”者，省讹。</p>
<p>業</p>
<p>業，本“捷業”之業，所以悬钟磬者。借为“功業”字者，以業为大版，建设众乐而集其成也。又借为“業業敬慎”之词者，以業高出而有龃龉，有居高而危之象。其“”字从丵、从巾，今写作“菐”，则训烦也，音蒲沃切，读如仆。《孟子》“菐菐尔亟拜”也。業字本不从人，今文传写差讹。</p>
<p>日</p>
<p>太阳之精曰日。乃一昼一夜谓之一日者，日一昼夜一周天，故以日纪，犹二十九日有奇，月一合朔、以月纪，谓之一月也。通昼夜谓之日，从天言也。对夜而言，则昼谓之日，人昼乃见日，从人言也。近日之事谓之日者，谓不足于岁月，可以日计也。卜期之人谓之日者，其术虽猥多，一以太阳为准也。金日之日，音密，乃夷语，而马日效之，真变于夷矣。</p>
<p>時</p>
<p>時，本四時也。古以天统纪历，自至向分，自分向至，往返以黄道为次舍之限，故時从寺，寺犹舍也。通为适得其会之辞，生长收藏，温凉寒暑，当其時而不爽；物之所会，事之所就，人之所为，惬如其当然，则如天時之适也。转为“是”也者，适在其時也；是者，日之正，正此日也，义自相通。若俗以一日十二辰为十二時，于义乖舛（chuǎn，差错，违背，不顺遂；不幸）。辰可谓之時，日可谓之岁乎？</p>
<p>昏</p>
<p>昏，从日、从氐省。氐，下也，日入地下则昏也。借为“昏昧不明”者，与冥同意。转为“昏娶”云者，古昏礼必以夜，阴礼也。或从民者，谬。其加女作“婚”，乃婿称妇家之辞，俗用为“昏娶”字，非是。</p>
<p>昌</p>
<p>昌，从日、从曰，本训美言也。苦雨者闻人言日出则欣跃，故为美言也。一曰日光，《诗》“朝既昌矣”，司晨者告日之出也。借为光明盛大之辞，亦以日出之意通之。</p>
<p>暜</p>
<p>暜，本训日无光也。今俗以光不宣著为暜，是已。徐铉曰：“日无光则远近皆同，故从竝。”因此借为同也。然“暜同”非美词，所谓同昏也。若周遍广及，自当作“溥”，《孟子》引《诗》“暜天之下”，与《诗》本文作溥者异，义亦可通。“暜天之下”，同昏之世也。“率土之滨”，率，网也，不能离网罗也。盖怨愤之辞也。俗承浮屠氏之妄，因为广大周浃之辞，萧梁取以纪元，不知释氏以昏昧不察善恶、不辨亲疏为教，故暜为美词。君子昭明德于天下，奚取焉！</p>
<p>晤</p>
<p>晤，本训明也，从日从吾。吾与日相对，则明无不睹也，本无邂逅相见之义。今人有“晤对”之语，字当作“寤”，所谓“相对如寐”也。</p>
<p>晏</p>
<p>晏，本训天清也。陶诗“日晏天无云”是已。借为“早晏”字者，日初出，天色昽昽，日出既高，乃清朗也。要所谓晏者，在日出后良久尔，若禺中、亭午以后，则不名为晏矣。古者辨色入朝，日高则失其常度。“康王晏朝”，“冉子退朝何晏也”，皆以辰、巳言之。</p>
<p>者，日出米而晞之，但音薄报切。今俗更加日作“曝”，又音普木切，皆非。借为表见之辞者，若丽物铺列日光之下，令人无不见。又为白也，出其中情以示人，明白著见也。皆如字去声。又借为“虐”字者，如为炎日所晒，酷热难堪也。其字从日、从出、从、从米，俗省作“暴”，日下著，不成字。孙曰以此不得居进士之首，可资一笑。若“疾”之“”，从省，从夲音叨。夲，进也，日始出而亟进，其速甚矣。“风”“怒”，字自当作。俗概用字，非。</p>
<p>，古“”字。籀文加从肉。，上象残肉形，日以之，故为干肉也。借为“今”之者，，故也；今，新也。干肉，故肉也。今写必从肉，专以为“今昔”字，莫知二字之本同。其写作“昔”者，俗省。</p>
<p>率</p>
<p>率，本捕鱼有柄网也。借为大率、率尽云者，与毕同意。鱼入率中，鸟入毕中，拾尽无馀矣。转为彀率之率，彀弩机率，受弦施机处，控弩者至是而力毕，不能更进也。自可如字读之，注疏家发音“律”者，非是。又罚锾称率，及《汉书》“口率钱”，皆毕取无遗之义。如字自通，而注发音“刷”，亦只求异，非音义之果有别也。若“循”之，自“”字，或作“帅”。“性”“由”作率者，传写之讹。</p>
<h6 id="阅读日期-2026年05月27日-2026年05月30日-共-4-天">阅读日期：
2026年05月27日-2026年05月30日 共： 4 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
