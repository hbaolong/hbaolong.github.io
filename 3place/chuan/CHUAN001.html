<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>1604船山遗书001-2024年09月18日-船山遗书</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">1604船山遗书001-2024年09月18日-船山遗书</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h2 id="出版说明">出版说明</h2>
<p>王夫之（1619-1692），字而农，号姜斋，湖南衡阳人。明末清初伟大启蒙思想家、哲学家。中国古典唯物主义哲学的集大成者。因晚年隐居于湘西石船山，故学者称之为船山先生。</p>
<p>王夫之早年致力于反清复明，明亡后披发入山，隐身、授徒、著书凡四十余年。隐居期间，先生以“述往以为来者师”（《读通鉴论》卷六）的态度，以“六经责我开生面”的创新精神，对历代统治者，尤其是明代统治者的成败得失进行研究；对中国传统文化，特别是儒家思想进行了全面、系统而深刻的反思。写下了大量富有独创性见解的著作，内容涉及政治、经济、哲学、历史、文学、天文、地理、训诂、考据等诸多方面。凡五百余万言。</p>
<p>《船山遗书》是船山先生的著作集。起初，繇于他坚持反清的政治立场，其名不显，其书湮没于世者，凡二百余年。直到近代，在以曾国藩为代表的湘籍人士的大力推动下，其学说才为当时的学者、士人极力推崇，从而开启了一个思想启蒙的时代。因此，谭嗣同评价说：“<strong>五百年来学者，真通天人之故意者，船山一人而已矣。</strong>”</p>
<ul>
<li>繇于，读音是yáo yú，是指由于。解释由于。繇，通由。出处明 方孝孺
《童贤母传》：“吾观世人家之兴废，多繇於妇德孝慈。惠和者，必生贤子。”</li>
</ul>
<p>其著作生前只刊行《漧涛园集》一种，且早佚。其子王敔在湘西草堂曾刊刻二十余种，即为“湘西草堂本”。乾隆年间《四库》开馆后，曾收录其著作6种，存目2种，同时查禁9种，即为“四库本”。道光二十二年（1842年），湘潭王氏守遗经书屋第一次以《船山遗书》之名刊刻先生著作，收经部18种，151卷。即为“守遗经书屋”本。需要特别说明的是，左宗棠参与了此本的编校工作。</p>
<p><strong>同治四年（1865年），曾国藩、曾国荃兄弟为弘扬船山学说，特在南京设局重刊《船山遗书》，计收著作56种，288卷。</strong>光绪年间，又补刻了6种，10卷，附于其后。共计62种，298卷。通称“金陵本”或“曾刻本”。后者也被称为“衡阳补刻本”。</p>
<p>1933年，上海太平洋书店重印《船山遗书》，通称“太平洋本”。其书较“曾刻本”增加著作12种，不过错讹较多。新中国成立后，先后有中华书局、上海古籍、岳麓书社等出版社出版船山著作。</p>
<p>本次出版的简体横排版，即以“金陵本”为底本，在内容及体例上完全忠实于底本，其他版本适当参照。编者于本书最后附加了后人的研究成果，即：传记十种，以及刘毓崧编《王船山年谱》，王之春编《船山公年谱》。书名仍沿用旧名《船山遗书》。</p>
<p>文字编校方面，仅改正了原版中明显的错字。异体字和古今不同写法的词形，则按现行标准处理。其中有国家标准的，按国家标准修改，未作规定的则不做改动。之所以尽量保留原版的编排体例和文本，主要是能使读者能更真实地感受船山先生“入其垒，袭其辎，暴其恃，而见其瑕”的（《老子衍·自序》）语言风格和批判精神。</p>
<p>限于编者的水平和条件，书中难免出现疏误，敬请读者谅解。</p>
<p>金陵本《船山遗书》卷首</p>
<p>金陵本《船山遗书》书影</p>
<h6 id="王船山先生遗像">王船山先生遗像</h6>
<blockquote>
<blockquote>
<p>把镜相看认不来，问人云此是姜斋。</p>
</blockquote>
</blockquote>
<blockquote>
<blockquote>

</blockquote>
</blockquote>
<blockquote>
<blockquote>
<p>龟于朽后随人卜，梦未圆时莫浪猜！</p>
</blockquote>
</blockquote>
<blockquote>
<blockquote>

</blockquote>
</blockquote>
<blockquote>
<blockquote>
<p>谁笔仗，此形骸，闲愁输汝两眉开！</p>
</blockquote>
</blockquote>
<blockquote>
<blockquote>

</blockquote>
</blockquote>
<blockquote>
<blockquote>
<p>铅华未落君还在，我自从天乞活埋。</p>
</blockquote>
</blockquote>
<p>右船山先生自题画像小词，同治乙丑冬杪独山后学莫友芝录。</p>
<h6 id="船山遗书序-曾国藩">《船山遗书》序 曾国藩</h6>
<p>王船山先生遗书，同治四年十月刻竣，凡三百二十二卷。国藩校阅者，《礼记章句》四十九卷，《张子正蒙注》九卷，《读通鉴论》三十卷，《宋论》十五卷，《四书》《易》《诗》《春秋》诸经稗疏、考异十四卷，订正讹脱百七十余事。军中鲜暇，不克细紬全编，乃为序曰：</p>
<p>昔<strong>仲尼好语求仁，而雅言执礼</strong>；孟氏亦仁、礼并称。盖<strong>圣王所以平物我之情，而息天下之争，内之莫大于仁，外之莫急于礼。</strong></p>
<p>自孔、孟在时，老、庄已鄙弃礼教，杨、墨之指不同，而同于贼仁。厥后众流歧出，载籍焚烧，微言中绝，人纪紊焉。汉儒掇拾遗经，小戴氏乃作《记》，以存礼于什一。又千余年，宋儒远承坠绪，横渠张氏乃作《正蒙》，以讨论为仁之方。<strong>船山先生注《正蒙》数万言，注《礼记》数十万言，幽以究民物之同原，显以纲维万事，弭世乱于未形，其于古昔明体达用，盈科后进之旨，往往近之。</strong>先生名夫之，字而农，以崇祯十五年举于乡，目观是时朝政刻核无亲，而士大夫又驰骛声气，东林、复社之徒，树党伐仇，颓俗日敝，故其书中黜申、韩之术，嫉朋党之风，长言三叹而未有已。既一仕桂藩为行人司行人，知事终不可为，乃匿迹永、郴、衡、邵之间，终老于湘西之石船山。圣清大定，访求隐逸鸿博之士，次第登进。虽顾亭林、李二曲辈之艰贞，征聘尚不绝于庐。独先生深闭固藏，邈焉无与。平生痛诋党人标榜之习，不欲身隐而文著，来反唇之讪笑。用是其身长遁，其名寂寂，其学亦竟不显于世。荒山敝榻，终岁孳孳，以求所谓育物之仁，经邦之礼，穷探极论，千变而不离其宗，旷百世不见知而无所于悔。先生殁后，巨儒迭兴。或攻良知捷获之说；或辨《易图》之凿；或详考名物、训诂、音韵，正《诗集传》之疏；或修补《三礼》时享之仪，号为卓绝。先生皆已发之于前，与后贤若合符契。虽其著述太繁，醇驳互见，然固可谓博文约礼、命世独立之君子已。道光十九年，先生裔孙世全始刊刻百五十卷，新化邓显鹤湘皋实主其事，湘潭欧阳兆熊晓晴赞成之。咸丰四年，寇犯湘潭，板毁于火。同治初元，吾弟国荃乃谋重刻，而增益百七十二卷，仍以欧阳君董其役，南汇张文虎啸山、仪征刘毓崧伯山等分任校雠，庀局于安庆，蒇事于金陵，先生之书于是粗备。后之学者，有能秉心敬恕，综贯本末，将亦不释乎此也。</p>
<p>重刊《船山遗书》凡例 欧阳兆熊</p>
<p>一、《船山遗书》旧刻于道光二十二年，共成百八十卷。新化邹叔绩汉勋实司其役，兆熊时亦与校雠之事。流传未广，旋罹兵燹。幸先生裔孙在衡阳者，能守遗经。因请于勋伯中丞湘乡曾公，出资重刊，广为收辑，合以邹氏旧刻计经类二十部、史类四部、子类十部、集类二十四部，都二百八十八卷。唯《四书训义》为先生口授讲章，姑从缓刻。</p>
<p>二、旧刻本邓氏显鹤所编《船山著述目录》，注明有目未见书者若干种，兹访得《宋论》十五卷、《永历实录》二十五卷、《莲峰志》五卷、《思问录内外篇》二卷、《俟解》一卷、《噩梦》一卷、《黄书》一卷、《识小录》一卷、《老子衍》一卷、《庄子解》三十三卷、《庄子通》一卷、《愚鼓词》一卷、《楚辞通释》十四卷、《姜斋文集》十卷、《诗集》十一卷、《诗余》三卷、《诗译》一卷、《夕堂永日绪论内外篇》二卷、《南窗漫记》一卷、《龙舟会杂剧》二卷、《船山经义》一卷、《姜斋诗剩稿》一卷，悉行刊入。惟《历代诗选》已见而《文选》未见，《相宗络索》已见而《八识规矩论赞》未见，容俟访得全书再为补刊。</p>
<p>三、《船山遗书》著录于《四库》者有《易》《书》《诗》《春秋》四种稗疏，前邹氏校本增删撺易，非复本真，或托言先生晚年改本，以掩其迹，兹据文渊阁本及旧抄本悉行改正，不使鱼目混珠。</p>
<p>四、各书稿本，除《说文广义》一种专论字体，其余大都以通行之字为准。旧刻参用许氏《说文》，而《说文》所收仅九千余字。益以大小徐新附，仍不足包括后世文字。今兹所刻，惟期祛俗伪、削破体而已，惟其中有一字前后互异者，实因缮写不一人，镌工不一手，竟难合一，阅者谅之。</p>
<p>五、旧刻本、抄本为前明避改者，如“洛”作“雒”，避光宗讳；“由”作“繇”，避熹宗及庄烈帝讳；“校”作“挍”，或作“较”，避熹宗讳；“检”作“捡”，或作“简”，避庄烈帝讳；“瀛”作“嬴”，避桂恭王讳；“榔”作“桹”，避永明王讳。查唐李鼎祚《周易集解》，“世”作“代”，“民”作“人”，“治”作“理”，“亨”作“通”。影北宋本及雅雨堂刻本悉仍其旧；宋《朱子四书注》中，“匡”作“正”，“贞”作“正”，“桓”作“威”，“慎”作“谨”，“让”作“逊”。通志堂重刻宋本赵顺孙《四书纂疏》所载《集注》，尤存朱子之真。今仿其例，仍照原文用别字替代。庙讳、御名及至圣讳等字，例应敬避敬缺者，一一谨循功令，其无庸忌讳之字，钦遵世宗宪皇帝上谕，概存不删。</p>
<p>六、书中传写伪误，可以意会者，略为校正。其有日久漫漶者不敢臆断，悉留空格以示闕疑，惟是先生博极群书，下笔千言，无暇审阅，间有记忆偶误，欲改之则与本意不符，竟置之。又虑阅者滋议，故刻本于此类仍存其旧，而别著于《校勘记》焉。</p>
<p>七、先生尚论古人，如堂上人辨堂下人曲直，看似奇创，务归平允。间有独抒己见，翻案前贤者，盖目击时势日非，无从挽救，追原祸始，借题发挥，以寓其悲愤不平之气，是在读者知人论世，勿作寻常文字观之。</p>
<p>八、此书开雕于同治甲子，未及三载而事已竣。繇安庆而金陵，而扬州，而长沙，俱以书局自随，一时江介名宿分任审阅、编校之役，卷帙既繁，事多急就，亥豕鲁鱼之弊恐尚不免，阅者幸有以见教焉。</p>
<h6 id="姜斋公行述-王敔">姜斋公行述 王敔</h6>
<p>先子船山府君，讳夫之，字而农，号姜斋，中岁称一瓠道人，更名壶，晚岁仍用旧名。居于湘西蒸左之石船山，自为之《记》，蒸湘人士莫传其学；间有就而问字者，称为船山先生。所评选有汉魏六朝诗一帙，四唐诗一帙，古文一帙，绪论一帙，皆驳时尚而辨伪体，名曰《夕堂永日》。人士之赠答者，又称夕堂先生焉。</p>
<p>王氏系出太原，元至正以前，失谱不详。十一世祖讳仲一，扬州高邮人，从明太祖定天下，以功授千户。生轻车公讳成，永乐初以翊戴功升衡州卫指挥同知，遂籍于衡阳。七世祖护军公讳纲，从都御史秦公金平郴、韶贼，以功晋骠骑将军上护军。王父征君讳朝聘，字修侯，以天启辛西副榜授迪功郎，弃官隐居，受学于邑大儒伍学父先生定相，究极天性物理，以武夷为朱子会心之地，志游焉以题书壁，学者称武夷先生。祖母谭孺人。</p>
<p>府君生于万历四十七年己未九月初一日子时。年十四，督学王闻修先生志坚拔入学。其后宁波水向若先生佳允，昆山王澄川先生永祚，皆鉴识首拔。崇祯十五年壬午，以《春秋》魁与伯父石崖先生同登乡榜。大主考为太史吉水郭公之祥，副主考谏议大兴孙公承泽，房师则安福欧阳方然先生介也。华亭章公旷，江门蔡公道宪，是科俱为分考，时国势渐不可支，出场后遂引为知己，以志节相砥砺。是冬上计偕，行至南昌，道梗，欧阳先生谕以归养。明年癸未，张献忠陷武昌，递陷衡州，绅士多反而纳款；其不降者，贼投之湘水。府君匿南岳双髻峰，征君为伪吏所得，挟质以召伯父与府君。征君迫欲自裁，府君哀窘，匿伯父，自刺身作重创，傅以毒药，舁至贼所，贼不能屈，得免于难，复匿岳峰。</p>
<p>甲申五月，闻北都之变，数日不食，作《悲愤诗》一百韵，吟已辄哭。后自乙酉、丙戌至壬寅，同原韵凡四续焉。</p>
<p>乙酉以还，走入永兴，将入瑶峒，以征君病，不能往。明年丙戌，湖广兵烽塞野，大旱赤地。是时督师黎平何公屯湖南，宜兴堵公屯湖北，而李自成死九宫山，余党降附，号忠贞营。二公安置无术，南北不协，府君知湖上之败必繇此，走湘阴，上书于司马章文毅公，指画兵食，且谏其调和二公，以防互溃。公报以本无异同，不必过虑。府君含默而退。已而堵公辟檄两及，府君卧耒阳不往。其后丧败相仍，何、堵二公前后俱以殉节，章公亦忧愤而卒。</p>
<p>永历元年丁亥，今皇清之顺治四年也。是岁冬十有一月，王父征君弃世。府君哀毁以终大事，营葬岳后，茔兆既成，旦夕悲号，膺难西走。留守瞿公式耜疏荐之。府君疏乞终丧，得旨云：“具见孝思，足征恬品。著服阕另议。”已而叹曰：“此非严光、魏野时也。违母远出，以君为命，死生以尔。”服阕，就行人司行人介子之职。</p>
<p>时粤仅一隅，而国命所系，则瞿公与少傅严公实砥柱焉。纪纲大坏，骄帅外讧，宦幸内恣，视弘隆朝之亡辙而更甚。科臣金公堡、袁公彭年、丁公时魁、刘公湘客、蒙公正发主持振刷，而内阁王化澄，悍帅陈邦傅、内竖夏国祥等交害之，指为五虎，廷杖下狱，将置之死。府君走诉严公：“诸君弃坟墓，捐妻子，从王于刀剑之下，而党人假不测威而杀之，则君臣义绝而三纲，虽欲效南宋之亡，明白慷慨，谁与共之？”劝公匍匐求贷。时缇骑掠诸君舟，仆妾惊泣，府君正色责之而止。其后五君以严公力得不死，而党人雷德复诬参严公。府君抗疏指陈王、雷误国，疏凡三上。严公虽留，而志不得伸。党人吴贞毓、万翱且陷府君于不测。府君愤激咯血，因求解职。时有忠贞营降帅高必正慕义营救之，乃得给假。高必正者，原名一功，闯贼所谓制将军者是也。府君以其人国仇也，不以私恩释愤。自此随地托迹，或在浯，或在郴，或在耒，或在晋宁，或在涟邵，所寓之处，人士俱极依慕。府君不久留，辄辞去。最后自岳阴迁船山，筑土室名观生居，遂以地之僻而久藏焉。</p>
<p>至于守正道以屏邪说，则参伍于濂、洛、关、闽，以辟象山、阳明之谬，斥钱、王、罗、李之妾，作《思问录内外篇》，明人道以为实学。欲尽废古今虚妙之说而返之实。自潜修以来，启瓮牖，秉孤灯，读十三经、廿一史及张、朱遗书，玩索研究，虽饥寒交迫，生死当前而不变。迄于暮年，体羸多病，腕不胜砚，指不胜笔，犹时置楮墨于卧榻之旁，力疾而纂注。颜于堂曰：“六经责我开生面，七尺从天乞活埋。”于《四书》及《易》《诗》《书》《春秋》各有稗疏，悉考订草木鱼虫山川器服，以及制度同异，字句参差，为前贤所疏略者。盖府君自少喜从人间问四方事，至于江山险要，士马食货，典制沿革，皆极意研究。读史读注疏，于书志年表，考驳同异。人之所忽必详慎搜阅之，而更以闻见证之，以是参驳古今，共成若干卷。至于敷宣精义，羽翼微言，《四书》则有《读大全说》《详解》《授义》；《周易》则有《内传》《外传》《大象解》；《诗》则有《广传》；《尚书》则有《引义》；《春秋》则有《世论》《家说》；《左传》则有《续博议》；《礼记》则谓陈氏之书应科举者也，更为《章句》，其中《大学》《中庸》则仍朱子《章句》而衍之。末年作《读通鉴论》三十卷，《宋论》十五卷，以上下古今兴亡得失之故，制作轻重之原。诸种卷帙繁重，一一皆楷书手录。贫无书籍纸笔，多假之故人门生，书成因以授之，其藏于家与子孙言者无几焉。又以文章之变化莫妙于《南华》，词赋之源流莫高于屈、宋，《南华》去其《外篇》《杂篇》，诃斥圣门之讹妄。屈子以哀怨沉湘，抱今古忠贞之恸，其隐情莫有传者，因俱为之注，名曰《庄子注》《楚辞通释》。又谓张子之学切实高明，《正蒙》一书，人莫能读，因详释其义，与《思问录内外篇》互相发明。此府君自辛卯迄辛未，四十年贲志不隳，用力不懈，尝自署其椠，以为“吾生有事”者也。其他则《淮南子》有旁注，《吕览》有释，刘复愚有评，李杜诗有评，《近思录》有释，皆发从来之所未及，而衷订其旨。</p>
<p>维时长啸一室，作《祓禊赋》曰：“谓今日兮令辰，翔芳皋兮兰津。羌有事兮江干，畴凭兹兮不欢。思芳春兮迢遥，谁与娱兮今朝。意不属兮情不生，予踌躇兮倚空山而萧清。阒山中兮无人，蹇谁将兮望春？”又《山楼雨》诗曰：“江城二月催寒雨，山客三更梦岭云。青镜分明知鹤发，宝刀畴昔偃龙文。援毫犹记趋南史，誓墓还谁起右军。飞鸟云边随去住，清猿无事忆离群。”时值华亭章司马次子有谟南游阻道，府君延入，昼共食蕨，夜共然藜，以所注《礼记》授之，夜谈至鸡鸣为常。游兵之为盗者窃听而异之，相戒无犯焉。</p>
<p>年七十三，久病喘嗽，而吟诵不辍。次年元旦，尚衣冠谒家庙。二日清晨，起坐不怿，指先祖征君行状，墓铭付长孙生若曰：“汝慎藏之。”谓敔曰：“勿为吾立私谥也。”良久，命整衾，时方辰，遂就箦，正衾甫毕而逝，享寿七十有四。遗命禁用僧道。自题遗像曰：“把镜相看认不来，问人云此是姜斋。龟于朽后随人卜，梦未圆时莫浪猜。谁笔仗，此形骸，闲愁输汝两眉开。铅华未落君还在，我自从天乞活埋。”其铭末句云：“幸全归于兹耶，固衔恤以永世。”</p>
<p>哀哉！府君之逝，今十有四年矣。值圣朝之宽大，蒙太史之采风，不孝敔伊蔚虚生。采菽不似，于志敻不可企，于学茫无所窥，哀述梗概，稍次本末，仰乞大君子于俗论之不亟取者而取之，于人间之不欲传者而传之，曷胜匍匐哀栗以待。</p>
<h6 id="船山祖戒子孙十四条">船山祖戒子孙十四条</h6>
<blockquote>
<blockquote>
<p>勿作赘婿。</p>
</blockquote>
</blockquote>
<blockquote>
<blockquote>
<p>勿以子女出继异姓及为僧道。</p>
</blockquote>
</blockquote>
<blockquote>
<blockquote>
<p>勿嫁女受财，或丧子、嫁妇尤不可受一丝。</p>
</blockquote>
</blockquote>
<blockquote>
<blockquote>
<p>勿听鬻术人改葬。</p>
</blockquote>
</blockquote>
<blockquote>
<blockquote>
<p>勿作吏胥。</p>
</blockquote>
</blockquote>
<blockquote>
<blockquote>
<p>勿与胥隶人为婚姻。</p>
</blockquote>
</blockquote>
<blockquote>
<blockquote>
<p>勿为讼者证佐。</p>
</blockquote>
</blockquote>
<blockquote>
<blockquote>
<p>勿为人作呈诉及作歇保。</p>
</blockquote>
</blockquote>
<blockquote>
<blockquote>
<p>勿为乡团之魁。</p>
</blockquote>
</blockquote>
<blockquote>
<blockquote>
<p>勿作屠人厨人及鬻酒食。</p>
</blockquote>
</blockquote>
<blockquote>
<blockquote>
<p>勿挟火枪弩网猎禽兽。</p>
</blockquote>
</blockquote>
<blockquote>
<blockquote>
<p>勿习拳勇咒术。</p>
</blockquote>
</blockquote>
<blockquote>
<blockquote>
<p>勿作师巫及鼓吹人。</p>
</blockquote>
</blockquote>
<blockquote>
<blockquote>
<p>勿立坛祀山跳神。</p>
</blockquote>
</blockquote>
<blockquote>
<blockquote>
<p>能士者士，其次医，次则农工商贾，各惟其力与其时。吾不敢望复古人之风矩，但得似启、祯间稍有耻者，足矣。凡此所戒，皆吾祖父所深鄙者。若饮博狂荡，自是不幸而生此败&gt;&gt;
类，无如之何。然其繇来皆自不守此戒，丧其恻隐羞恶之心始。吾言之，而子孙未必能戒之，抑或听妇言、交匪类而为之。乃尔绝续在此，故不容已于言。后有贤者，引伸以立训&gt;&gt;
范，尤所望而不可必者，然守此亦可以不绝吾世矣。</p>
</blockquote>
</blockquote>
<blockquote>
<blockquote>
<p>丙甲季夏先人书授，长虑坠失此纸如捐余骴骸，孙男生若谨识。</p>
</blockquote>
</blockquote>
<h6 id="船山先生传-潘宗洛">船山先生传 潘宗洛</h6>
<p>船山先生姓王氏，讳夫之，字而农，别号姜斋，故明之遗臣，我朝之逸民也。明既亡，先生隐于湘西蒸左之石船山，学者称船山先生云。其先世本扬州之高邮人。明永乐初官衡州卫，遂为衡州之衡阳人，世以军功显。及武夷，始以文学知名，中天启辛酉副榜。先生即武夷公之季子也。</p>
<p>先生颖悟过人，读书十行俱下，一字不遗。年二十四，与兄介之同应崇祯壬午科湖广乡试，俱获隽焉。以道梗，不赴会试。越明年癸未，流贼张献忠陷衡州，绅士降者以伪官官之，不降者缚而投诸湘水。先生走匿南岳双髻峰下，贼执质其父以招之，先生自刺肢体，创甚，舁往易父。贼见其创也，亦免之，父子俱得脱。复走匿双髻峰下。</p>
<p>甲申，闯贼破北京，明怀宗殉社稷。先生闻之，涕泣不食者数日，作《悲愤诗》。乙酉，我师下南京。当是时，我朝既得两京，天下大势，云集响应。而故明之藩封庶孽，奔窜于湖、湘、滇、黔、粤、闽间者，往往始称监国，继假位号，以恢复为名。先生少遭丧乱，未见柄用，及明之亡也，顾念累朝养士之恩，痛悯宗社覆亡之祸，诚知时势已去，独慨然出而图之，奋不顾身，其志可悲也已。</p>
<p>明藩称隆武年号者，使其督师何腾蛟屯湖南，制相胤锡屯湖北，楚省兵燹塞野，加以大旱，赤地千里，而逆闯李自成既毙于九宫山，余党降者，号为忠贞营，蹂躏潜、汉，有岌业之势。堵、何两公措置无术，而又不相能。先生忧其将败，亟走湘阴，上书于司马章旷，指画兵食，请调和南北，以防溃变。章司马报曰：“本无异同，不必过虑。”先生默而退。卒之贼势猖獗，司马以忧愤卒，堵、何两公遭闵凶，而势不可为矣。</p>
<p>丁亥，我师下湖南。先生时丁父艰，营葬毕，西走桂林。大学士瞿式耜特疏荐先生。先生请终制。既服阕，叹曰：“此非严光高蹈时也。”即起就行人司行人。是时粤中国命所系，则瞿式耜与其少傅严起恒；而奸邪巨魁则内阁王化澄、悍帅陈邦傅、内竖夏国祥也。桂藩驻肇庆，纪纲大坏。给谏金堡、丁时魁、刘湘客、袁彭年、蒙正发志在振刷，王化澄等害之，目为“五虎”，交煽中宫，逮狱，将置之死。先生约中舍管嗣裘，与俱告严起恒曰：“诸君弃坟墓，捐妻子，从王于刀剑之中，而党人杀之，则志士解体，虽欲效赵氏之亡，明白慷慨，谁与共之者？”起恒感其言，为力请于廷。化澄之党参起恒，先生亦三上疏，参化澄结奸误国。化澄恚甚，必欲杀之，其党竞致力焉。会有降帅高必正者救之，得不死，亦不往谢也。返桂林，复依瞿式耜。闻母病，间道归衡。至则母已殁。其后瞿式耜殉节于桂林，严起恒受害于南宁。先生知势愈不可为，遂决计林泉矣。</p>
<p>初，桂藩议封孙可望为秦王，严起恒力阻之。可望戕起恒，专执威柄。越数年，可望分李定国入粤，遂入衡，招先生，先生不往，作《章灵赋》。</p>
<p>壬寅，闻缅甸之变，明之藩封庶孽称监国，假位号者，于是乎殄尽。先生遂浪游于浯溪、郴州、耒阳、晋宁、涟邵之间。凡所至期月，人士慕从者众，辄辞去。最后归游石船山，以其地瘠而僻，遂自岳阴迁焉。筑土室，名曰观生居，晨夕著书，萧然自得。作《读四书大全说》《周易内传》《外传》《大象解》《诗广传》《尚书引义》《春秋世论》《家说》《左氏传续博义》《礼记章句》，并诸经稗疏各若干卷。又作《读通鉴论》三十卷，《宋论》十五卷，以上下古今兴亡得失之故，制作轻重倚伏之原。又谓张子之学切实高明，作《正蒙释义》，又作《思问录内外篇》，互相发明，以阐天人性命之旨，别理学真伪之微。又以文章莫妙于《南华》，词赋莫高于屈、宋，故于《庄》《骚》尤流连往复，作《庄子解》《庄子通》《楚词通释》。又著《搔首问》《俟解》《噩梦》各种，及自定诗集，评选古今诗、《夕堂永日诸论》，注释《老子》《吕览》《淮南》各若干卷。自明统绝祀，先生著书凡四十年而终。</p>
<p>先生之未没也，盛名为湖南之冠。戊午春，吴逆僭号于衡阳，伪僚有以劝进表属先生者。先生曰：“某本亡国遗臣，扶倾无力，抱憾天壤。国破以来，苟且食息，偷活人间，不祥极矣。今汝亦安用此不祥之人为？”遂逃之深山，作《祓禊赋》。吴逆既平，我大中丞郑氏端闻而嘉之，属郡守崔某馈粟帛请见。先生以病辞，受其粟，返其帛。未几，卒于石船山，葬于大乐山高节里。自题其墓曰：“明遗臣王夫之之墓。”自铭曰：“抱刘越石之孤忠而命无从致，希张横渠之正学而力不能企。幸全归于兹耶，固衔恤以永世。”呜呼，先生之志可悲也！</p>
<p>先生子二人，曰攽、曰敔。敔字虎止，游于吾门，盖能绍先生之家学者。余不及见先生，慕先生之高节，欲尽读其书。敔曰：“先人家贫，笔札多取给于故友及门人，书成，因以授之，藏于家者无几焉。”余所得见于敔者，《思问录》《正蒙注》《庄子解》《楚辞通释》而已。</p>
<p>赞曰：明之支藩，播迁海澨，先生非不知其无能为也，犹间关跋涉，发谠论，攻邪，终摈不用，隐而著书，其志有足悲者。以先生之才，济我朝之兴，改而图仕，何患不达？乃终老于船山，此所谓前明之遗臣者乎！及三桂之乱，不肖劝进，抑又可谓我朝之贞士也哉！郑中丞闻之而加礼焉，有以也。</p>
<p>康熙己酉八月既望，提督湖广学政翰林院检讨宜兴潘宗洛撰。</p>
<h6 id="国史儒林传">国史儒林传</h6>
<p>王夫之，湖南衡阳人，明举人。张献忠陷衡州，设伪官，招夫之，夫之走匿南岳。贼执其父以为质。夫之引刀自刺肢体，舁往易父。贼见其创也，免之，父子俱得脱。归居石船山，杜门著书，神契张载《正蒙》之说，演为《思问录》内外二篇，所著书有《周易稗疏》《书经稗疏》《诗经稗疏》。其言《易》，不信陈抟之学，亦不信京房之术，于《先天》诸图及纬书杂说，排之甚力，而亦不空谈元妙，附会老庄之旨，故言必征实，义必切理。其说《尚书》，诠释经文，多出新义，然词有根据，不同游谈。其说《诗》，辨正名物训诂，以补传笺诸说之遗，皆确有依据，不为臆断。又辨《叶韵》一篇，持论名通，足解诸家之，又著《尚书引义》《春秋稗疏》《春秋家说》。康熙间，吴逆在衡湘，夫之又逃入深山。吴逆平，巡抚嘉之，馈粟帛请见，夫之受帛辞粟。未几，卒。</p>
<h6 id="船山著述目录-邓显鹤">船山著述目录 邓显鹤</h6>
<p>《周易内传》十二卷，《发例》一卷。《周易大象解》一卷。《周易稗疏》二卷。旧本三卷，《四库》本四卷。《周易考异》一卷。原附《稗疏》后。《周易外传》七卷。《书经稗疏》四卷。《尚书考异》。有目未见书。《尚书引义》六卷。《诗经稗疏》五卷。旧本二卷，《四库》本四卷。《诗经考异》一卷。附《叶韵辨》。《诗广传》五卷。《礼记章句》四十九卷。《春秋稗疏》二卷。《春秋家说》七卷。《春秋世论》五卷。旧本二卷。《续春秋左氏传博议》二卷。《四书训义》三十八卷。又名《授诸生讲义》。《四书稗疏》二卷。旧本一卷。《四书考异》一卷。《读四书大全说》十卷。《四书详解》。未见。《说文广义》三卷。</p>
<p>凡经类二十二部，已见二十部，都一百六十四卷；未见二部，无卷数。</p>
<p>《读通鉴论》三十卷。《宋论》十五卷。《大行录》。未见。</p>
<p>凡史类三部，已见二部，都四十五卷；未见一部，无卷数。</p>
<p>《张子正蒙注》九卷。《近思录释》。未见。《思问录内篇》一卷、《外篇》一卷。《俟解》一卷。《噩梦》一卷。《吕览释》。未见。《淮南子注》。未见。《黄书》一卷。《识小录》一卷。《搔首问》。未见。《龙源夜话》。《老子衍》一卷。《庄子解》三十三卷。《庄子通》。未见。《愚鼓歌》一卷。《相宗络索》一卷。《三藏法师八识规矩论赞》。</p>
<p>凡子类十七部，已见十二部，都五十一卷；未见五部，无卷数。</p>
<p>《楚辞通释》十四卷。《姜斋文集》十卷。卷一：《论》三首、《仿命符》一首、《连珠》二十五首。卷二：《传》二首、《行状》二首、《墓志铭》四首、《记》一首。卷三：《序》五首、《书后》二首、《跋》一首。卷四：《启》一首、《尺牍》十首。卷五：《九昭》。卷六：《九砺》。卷七：《赋》五首。卷八：《赋》三首。卷九：《像赞》一首、《杂物赞》十六首、《铭》十一首。卷十：《家世节录》八则。《姜斋诗集》十卷。卷一：《五十自定稿》。卷二：《六十自定稿》。卷三：《七十自定稿》。卷四：《柳岸吟》。卷五：《落花诗》。卷六：《遣兴诗》。卷七：《和梅花百咏》。卷八：《洞庭秋》。卷九：《雁字诗》。卷十：《仿体》。《姜斋诗余》三卷。卷一：《船山鼓棹初集》。卷二：《船山鼓棹二集》。卷三：《潇湘八景词》。《姜斋诗话》三卷。卷一：《诗译》。原附《诗经稗疏》后。卷二：《夕堂永日绪论内编》。卷三：《南窗漫记》。《忆得》。未见。《姜斋外集》四卷。卷一：《船山制义》。卷二：《船山经义》。卷三：《夕堂永日绪论外篇》，卷四：《龙舟会杂剧》。旧目又有《买薇稿》《漧涛园初集》未见，殆亦为诗文集也，附识其名于此。《夕堂永日八代文选》十九卷。《八代诗选》。未见。《四唐诗选》。未见。</p>
<p>凡集类十部，已见六部，都六十三卷；未见四部，无卷数。</p>
<p>右衡阳王先生著书五十二种，已见三十八种，都三百二十三卷。著录于《四库》者，曰《周易稗疏》四卷、《考异》一卷，曰《尚书稗疏》四卷，曰《诗稗疏》四卷、《考异》一卷，曰《春秋稗疏》二卷，凡六种。有目于《四库》者，曰《尚书引义》六卷，曰《春秋家说》三卷，凡二种。旧已刊者，曰《周易大象解》一卷，曰《春秋世论》二卷，曰《四书稗疏》一卷、《考异》一卷，曰《老子衍》一卷，曰《庄子解》三十二卷，曰《楚辞通释》十四卷，曰《正蒙注》四卷，曰《思问录》二卷，曰《俟解》一卷，凡十种。外《文集》《诗集》《诗余》《诗话》后有数卷，皆奇零不成部帙。余俱钞本。其未见者，存佚不可知。旧刻之本类坊刻，且日旧漫漶，显鹤病之，尝慨然发愤，思购求先生全书，精审锓木，嘉惠来学。以是强聒于人，无应者。</p>
<p>道光己亥，寓长沙，时方辑《沅湘耆旧集》，征求先生遗诗。一日，先生裔孙有居湘潭，名世全者，介其友欧阳君兆熊访余于城南旅寓，以先生诗集来，且具道先生六世孙承佺具藏先生各种遗书于家，世全将谋寿诸梨枣，余大喜过望，次年春遂开雕于长沙，以校雠之役属吾邑人邹汉勋。其后二年，次第刊成《周易内传》十二卷，《周易大象解》一卷，《周易稗疏》二卷、《考异》一卷，《周易外传》七卷，《书经稗疏》四卷，《尚书引义》六卷，《诗经稗疏》五卷、《考异》一卷，《诗广传》五卷，《礼记章句》四十九卷，《春秋稗疏》二卷，《春秋家说》七卷，《春秋世论》五卷，《续春秋左氏传博议》二卷，《四书训义》三十八卷，《四书稗疏》二卷、《考异》一卷。大凡十八种都百五十卷。书成，以全书目录寄示显鹤，乃僭书其后曰：</p>
<p>班史有言，古之儒者，博学乎六艺之文。六艺者，王教之典籍，先圣所以明天道，正人伦，致至治之成法。自孔子没而大道微，七十子之徒遗言坠绪，不绝如缕，遭秦燔灭，荡然无存。汉兴，收拾余炉，始立专门，各抱一经，私相授受，亦互相嫉妒。孔、郑诸儒，始贯穿群籍，钻研训诂。迄其蔽也，杂于谶纬，堕于支离破碎。魏晋以后，崇尚虚无，流为佛、老，学术纷歧，世运榛塞，圣人之道唏矣！唐代义疏之作，具有端绪，而是非得失，未有折中。宋世真儒出，群经乃有定论。至于近代，学者疾陋儒空谈心性，逸于考古，遂至厌薄程朱，考求古人制度、名物以为博，甚则刺取先儒，删落踳驳谬悠之论以为异。而一二天资高旷之士，又往往误于良知之说，敢为高论，狂瞽一世，著书愈多，圣道愈蔀。先生忧之，生平论学，以汉儒为门户，以宋五子为堂奥。而原本渊源，尤在《正蒙》一书。以为张子之学，上承孔孟之志，下救来兹之失。如皎日丽天，无幽不烛，圣人复起，未之能易。惟其门人未有逮庶者。而当时钜公如富、文、司马诸公，张子皆以素位隐居，末繇相为羽翼，其道之行，曾不得比于邵康节之数学，而世之信从者寡。道之诚然者不著。是以不百年而异说兴，又不二百年而邪说炽。其推本阴阳法象之状，往来原反之故，反覆辩论，累千百言，所以归咎上蔡、象山、姚江甚峻。或疑其言太过。要其识论精卓，践履笃实，粹然一轨于正，固无以易矣。</p>
<p>先生生当鼎革，自以先世为明臣，存亡与共。甲申后崎岖领表，备尝艰险。既知事之不可为，乃退而著书。窜伏祁、永、涟、邵山中，流离困苦，一岁数徙其处。最后乃定居湘西蒸左之石船山，筑观生居以终。故国之戚，生死不忘。其志洁而芳，其言哀以思，百世下犹将闻风兴起，况生同里闬，亲读其书者乎！当时是，海内硕儒，北有容城，西有盩厔，东南则昆山、余姚，而亭林先生为之魁。先生刻苦似二曲，贞晦过夏峰，多闻博学，志节皎然，不愧顾、黄两先生。顾诸君子肥遁自甘，声名益炳，羔币充庭，干旌在野。虽隐逸之荐，鸿博之征，皆以死拒，而公卿交口，天子动容，其志易白，其书易行。先生窜身猺峒，绝迹人间，席棘饴荼，声影不出林莽，门人故旧又无一有气力者为之推挽。没后四十年，遗书散佚，其子敔始为之收辑推阐，上之督学宜兴潘先生，因缘得上史馆，立传儒林。而其书仍湮没不传，后生小子至不能举其名姓，可哀也。当代经师，后先生而起者，无虑百十家。所言皆有根柢，不尚空谈，盖经学至本朝为极盛矣。然诸家所著，有据为新义，辄为先生所已言者，《四库总目》于《春秋稗疏》曾及之；以余所见，尤非一事，盖未见其书也。近时仪征相国裒辑《国朝经解》，刻于广南，所收甚广，独不及先生，其他更何论已。</p>
<p>先生出处本末，略见潘宜兴、储六雅、全谢山、余存吾诸文集中。显鹤增辑《楚宝》《文苑》亦有传，不具述。独详述先生学业之者著于篇，使世之读先生书者有所考焉。</p>
<p>道光玄黓摄提格之岁相月新化后学邓显鹤识。</p>
<p>金陵本校刊姓氏</p>
<p>征仪刘毓崧伯山</p>
<p>吴熙载让之</p>
<p>南汇张文虎啸山</p>
<p>阳湖赵烈文惠甫</p>
<p>周世澄孟兴</p>
<p>方骏谟元征</p>
<p>刘翰清开生</p>
<p>仁和汤 裕衣谷</p>
<p>歙县汪宗沂仲伊</p>
<p>归安杨 岘庸斋</p>
<p>常熟杨沂孙咏春</p>
<p>长沙汤亦中子惠</p>
<p>张福保树人</p>
<p>曹耀湘镜初</p>
<p>湘潭王荣兰子佩</p>
<p>欧阳兆熊晓晴</p>
<h2 id="周易内传附发例">周易内传（附发例）</h2>
<h6 id="阅读日期-2024年09月18日-2024年09月20日-共-3-天">阅读日期：
2024年09月18日-2024年09月20日 共： 3 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
