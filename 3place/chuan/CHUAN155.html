<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>17船山遗书155-2026年4月14日-船山遗书</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">17船山遗书155-2026年4月14日-船山遗书</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="乾">乾</h4>
<p>乾，本有渠焉、苦寒二切，从得声，则音干者，其正声也。《说文》云：“上出也”。但从乙会意，未尽立字之旨。，日始出光也，自有高明健行之意。此字自兼有燥、健二义，故《易》曰“为乾音干。卦”，凡物湿则柔濡不进，燥则刚劲，二义相通。或音虔，或音干，一也。俗篆“乾湿”字作“漧”，俗隶作“乾”，以别乾坤之乾，俱不成字。</p>
<p>勿</p>
<p>勿，州里所建旗，象形。《礼记》“旗物”字从牛，传写讹也。本训云：“所以趣民。”故借为“勿勿”字，迫遽之词也。流俗误作“匆匆”，读如聪，不成字。其借为禁止之辞，与毋、弗相通者，以勿趣民就役，麾使不得纵逸，有禁令之意。毋、勿、弗，义相近而有分：毋者，女有奸而止之，急词也，严词也；勿，有劝有止，止其不从令，而劝其从令，词稍平；弗者，拂意，本所不安，因而止之，词益缓。</p>
<p>戉</p>
<p>“斧戉”字，从戈、从，音橛。既谐声，亦象形。加金作“钺”者，音呼会切，车銮声也。俗传写两失，以“钺”为戉，而銮声作“”，皆讹。</p>
<p>戚</p>
<p>戚，戉也，《诗》“干戈戚扬”。其“慽慽”之慽，则从心，与、忍同意。心怀戈戚之加，忧可知也。传写作“戚戚”者，省。转为相亲之辞者，以亲故相忧恤也。然“慽慽”本非佳字，以称姻亚，亦自不雅。</p>
<p>曰</p>
<p>曰，所言之词也，与“云”同意，皆以气出为义，所谓“出辞气”也。乃曰者，直述其言也；云者，或约略其立言之要，或咏叹其言也。曰，又为历数之辞，又为发端之语，与粤、欥通用，皆直述而指言之。</p>
<p>殊</p>
<p>殊，从歺、从诛省。殊，死刑，斩首也。古者大辟，刎之而已，其尤者乃殊之。殊则身首异处，尤可骇异，故借为尤也，异也。要此字但可施之不善之词，如人之尤恶、事之大不然者，乃可云殊。若以为卓绝奇特、尤美大辨之辞，则不可安。晏同叔以殊为名，亦不识六书之过。</p>
<p>奚</p>
<p>奚，本训大腹也。方书小儿丁奚病，腹大青筋是也。奴称奚者，王者无废人，小儿病奚者必尫，收养之供洒扫之役，故因以为奴号。借为何也、岂也者，奚，贱者也，其行不可任，其言不可听，其人不足纪，故从而诘之。奚，诘词也。</p>
<p>孔</p>
<p>孔，本训通也；又曰：“乙，请子之候鸟也。乙至而得子，嘉美之也。”两义本不相通。训通者，以谐声为义。孔音近空，空则无所窒塞也。转为大也，甚也；通而无碍则大，大则甚也。训为得子而嘉美之者，以会意立义，孔父名嘉，郑公孙嘉字子孔，后因氏焉。其训通者，又为穿也；或曰，合窟、二音而为孔。其转训大也，甚也，本美其甚大之词。殊，恶之尤也；孔，美之甚也。《诗》“亦孔之丑”，及“殊美”“殊绝”“殊快”之云，皆于文义左矣。</p>
<p>乳</p>
<p>乳，从乙从孚。乙，玄鸟，孚，菢子。本鸟菢子之名，而人生子亦曰乳者，以玄鸟为生子之祥也。兽生子曰产，乃人生子或亦谓之产，则野人语耳。养子者谓之乳母者，鸡鹜之类所抱之子，或有非其所生者，生初生之，乳养之于生之后，故养子者有母道焉，而曰乳母。若妇人胸间两房所有汁以食子者，其名曰湩，俗以乳母以之食子，遂呼为乳，名实乖谬，下里之言也。兽有湩，鸟无湩，乳以玄鸟抱子为言，何得名湩为乳乎！</p>
<p>公</p>
<p>背厶为公，公之本训，无私之谓，故又为共也。天子三公，王者之后称公者，公乃可以统众，故为诸侯之长，百官之总也。孙称大父为公者，群子弟之所共尊也。人相称曰公，尊莫尚焉。乃末俗相承，始于尊者滥于卑，如：公与翁，大父之称也；足下，秦汉以称天子者也；门下，以称师者也；臺下，晋、宋、齐、梁以称朝廷者也。递降而以施诸尊贵，又降而施之卑幼，柔巽亡纪，名实相悖，亦孰能挽其流哉！</p>
<p>余</p>
<p>余，本训语之舒也。自《楚词》始以为自称之词，世习用之，盖南楚之方言耳。</p>
<p>分</p>
<p>分，别也。刀，所以剖物者；一析而二，二析而四，四析而八，剖析之均者也，故从八。邵子之学本此。既分之，则各得其所分，不相侵越，所谓分定也。或读作去声扶问切，以体用分耳。义通则音可同，“名分”字，何不可音纷耶！</p>
<p>曾</p>
<p>曾，本训词之舒也。舒者，不能决然而姑疑之之词。曰曾是，曰曾谓，曰曾可，皆舒迟诘问之语词。“曾”与“余”同为舒缓不决之词，则“余”之为言，即今发“与”字为平声者，非予、吾之称亦明矣。“曾”借为曾祖、曾孙云者，以远而不可必见，故为仿佛之语，舒缓以言之，自如字读昨棱切，不当音增。“增”“層”字皆从曾；層累、增高，皆辽远不可必之词也。若今俗以“曾”与“尝”通用，谓何尝为未曾，尝已为已曾，则以“曾”虽疑其未然，而实已固然，非今所为而昔所为，追忆之语，亦有仿佛之意。</p>
<p>介</p>
<p>介，本训云：“画也。”画者，分别界限之谓，故本训又云“人各有介”，犹言人各有节也。不逾其限，则人与禽、夏与夷、君子与小人，各保其贞而不乱，故《易》曰：“介于石。”孟子曰：“不以三公易其介”。借为使副之称者，宾主相接，介居其中，不相也。《左传》言“一介行李”，使尊介卑，谦言不敢当其遣使而云介尔。《孟子》“一介不以与人”，言人己分界，各有应得，不逾所画之间也。又“介然”为俄顷之词者，介犹间也，两际相接之顷，无几时也。自当如字读之。经师发音为“戛”，只以求异耳。其借为“贰”也，若“介圭”之类者，画分界则成二，非专尊也。又借为“大”也者，其字当作“价”，《诗》《易》“介福”字，传写省讹。</p>
<p>尚</p>
<p>尚，本训庶几也，曾也。训“曾”者，犹言尝也，犹也，如云“尚得谓之某乎”，“尚可以为某事乎”，皆疑而决之之词。借为“加”也者，亦与“曾”同意，词之舒则必其更有加焉者也。又为上行也者，庶几仰望之词，幸其得附上以行，若“舜尚见帝”及娶公主称“尚”是已。又为典司之词，若尚书、尚食之类，则亦“庶几”之义所通，谓尚可以任此事也。若尚左、尚右、尚玄、尚白之类，可转为“风尚”字，则尚左者，左手加右；尚右者，右手加左；尚玄、白者，以其色牲币加诸他牲币之上。乃文士相沿谓时俗所好者为风尚，则辗转相因，逾离其本矣。</p>
<p>卷</p>
<p>卷，本训厀曲也。借为“卷屈”字，与“舒”相对厀，可舒可屈，其用在曲骨也。屈而敛之曰卷，俗加手作“捲”者，讹。“捲”音权，有气势也，《诗》“无捲无勇”字本如此。书终篇称“卷”者，古用缣素为书，每篇连幅卷之为一轴，后人易以册簿，而仍其名也。若河南旧有卷县，音邱园切，则地从主人，其方言然尔。</p>
<p>令</p>
<p>令，号令也。以言者谓之命，以简策符卪者谓之令。从今省、从卪；令不可留，今日奉符卪，即今日行之也。借为“善”也者，君子出其言善，而后千里应之，号令所仿戒，人莫不以为善。犹今上所答下曰旨；旨，美也。令以使人，故通为“使令”字。初无异义，自当如字读之，或发作“伶”音者，赘。</p>
<p>卻</p>
<p>卻，从欲省、从卪，节欲也。为屏远声色货利之辞，故谓不受曰卻，所馈者固可欲者也。人来见而辞不见，亦曰卻；人欲见，己卻之，逆其欲也。借为与人有隙之词，谓相卻而不相交也。又为退避之辞者，与前相对，受之则前，卻则退也。若《庄子》“批卻”之卻，则但取“卪”义，恐即“卪”字之讹。晋大夫卻姓，亦如字读，或读作“”者，非。别有姓，音隙。其俗写卻字从去、从卪，大谬。苟去其卪矣，不可受而亦受之，何卻之有！</p>
<p>颔</p>
<p>颔从含，心然之而含意不言，以页示之而已。“”，从金，色如黄金也。乃《说文》云：“颔，面黄也。”“，低头也。”盖传写《说文》者，二字相次，互相淆讹耳。《春秋传》：“迎于门，颔之而已”，字正作颔。颔，胡感切；，五感切，《说文》亦互讹。今俗谓病者之容曰“清”，或作“清减”者，谬。若下颐曰“”字，从函。《汉书》“燕虎头”作颔，亦误。</p>
<p>颠</p>
<p>颠，本训顶也，从真、从页；真，仙人也，仙人之貌，在人顶上也。“颠倒”云者，倒则首向下也。谓仆曰颠，歇后语耳。若病狂曰“瘨”，字自从疾省、从真；人而求仙，病狂而已矣。又为腹张病，《诗》“卒瘨”，腹张也，服金石以求仙者，多腹张而死。俗写“颠狂”字从“页”者，谬。</p>
<p>颂</p>
<p>颂，本训皃也。皃，籀作“貌”。从公者，容貌人所共见，故曰“颂之为言容也”。借为王者郊庙乐歌之名，形容功德，与天下后世公好之。</p>
<p>，与硕俱训大头也。硕借为美大之称。又为志欲也者，从原，高平曰原，故原有高义。仰首而其容高者，有所望也。者志所望，此会意立言，抑《说文》之所未备。</p>
<p>顿</p>
<p>顿，下首也，言拜者之俯首也。借为遽然之词者，与“顷”同意。顿，下首；顷，侧首。皆乍尔而不能久，故为乍也，速也，与“渐”对。其以次止为顿，置物不动曰安顿，驻师不进曰顿兵，于从“页”无取，盖即“屯”字之讹。屯者，吐芽未舒，故在外而止曰屯，虽发音豚，亦与“屯”字无别。若岁在午曰顿牂，或作敦牂，则上古方言，后人以同音之字写之。凡岁甲月支及律吕之名，不可以今文音义求者，必为之说，则凿矣。</p>
<p>空</p>
<p>空窍、空乏，皆可如字音苦红切。空，正训窍也。转为虚也者，窍中虚也。转为乏也者，虚则乏也。义本相因，而俗读“空窍”为孔，“空乏”为控，皆训诂家之琐说。司空主治沟洫宫室，沟洫从穴地行水。古者穴居，穿地以为宫，故从穴从工，用工穿穴也。</p>
<p>盇</p>
<p>盇，本训覆也，以巾覆祭荐之血也。上“太”象形，加草为葢，葢亦覆也。借为“何不”之辞者，与“何”意同，见覆葢者未知何物，故从而诘之，犹诘何负者之为何物也。俗写从去作“盍”，不成字。</p>
<p>屯</p>
<p>屯，从屮，音彻。贯土而出，草木初生艰难之象，故与“亨”相反。难则有聚而不行之意，故《易》曰“屯其膏”，积聚而不施也。以此借为“屯聚”字，积刍粮曰屯，食所聚也；军垒久次曰屯，兵所聚也。皆如字陟轮切，俗读兵食之屯为“豚”音，当由军中讳言屯难，改作别音。</p>
<p>每</p>
<p>每，本训草盛出土也。草盛非一种，故借为分类历言之辞。但一种则有一种之形性，但一事则有一事之条理，但一人则有一人之措置。分而言之，每，各别也；合而言之，每每，皆类也。故每为分别，每每为频繁。</p>
<p>乘</p>
<p>乘，本从入、从桀，今古书犹有作“椉”者，俗省作“乘”。桀，黠也，以黠而入，乘人于危之词也。故伏兵以邀人之虚曰乘，其本训也。通为“乘时”“乘势”字者，巧伺其便而入之意。借为“乘车”云者，登车者超越便儇而入也。转借音食证切，为车一两之称，犹骑马而言马一骑也。转借又为两双者，一车四马，故四谓之乘。</p>
<p>迻</p>
<p>“迁迻”之迻，从多从辵。好迁者不一而止，故从多。迻风易俗、迻民、迻粟，字皆作迻。其从禾从多之“移”，乃禾盛而相倚之谓。楚人谓多为“夥”，夥本移也，《史》作“夥颐”，传写误尔。经典“迁迻”字作移，经师口授之讹。</p>
<p>徒</p>
<p>徒，从辵、从土；隶解散书之令茂美，亦云巧矣。本训步行也；乘车则行不履地，步行则践土而行也。借为“徒众”字者，兵车一乘，甲士三人，则步卒七十二人，步卒众也。庶人在官贱者曰徒，从车而行者也。以其贱也，故借为流辈之称，而加贱焉。通为但然之词者，乘车则有贰从，步行一人而已，故为无馀、无能、无功而但尔之辞。</p>
<p>过</p>
<p>过，本训度也，谓度越之也。正音古禾切，则过不及之过本音戈，无有作去声音个者矣。借为咎过之过，过者欲为善而失其则，故过可赦，罪不可赦。过者，不知止也；不知止者，情也，才也，力也。刚柔有过，而道义无过，但有不及。以刚柔行道义而度越事物之则，斯成乎过，亦逾量之谓也。通为“经过”云者，至其处而又越之他往也。又为“过从”云者，欲他往而经其处，因止相见，行将更他往之谓。如专相就见而云过，乃近世诗人简傲之词，要皆音戈。</p>
<p>造</p>
<p>造，本训就也，而“就”有二义：即也，成也。往而至曰造，即也；作而完曰造，成也。则造至、造作，义本相通，俱如字音七到切。或读“造作”为昨到切者，非。</p>
<p>逆</p>
<p>逆，与“迎”义通，但音异耳。故本训云：“关西曰迎，关东曰逆”。《春秋》“逆女”，《诗》《礼》“亲迎”，读写各随其师授，其实一也。迎、逆皆如字，或读逆女为迎，亲迎为鱼度切，皆只为异耳。逆借为不顺之词者，送则随行，顺也，迎则彼来而此往遇之，彼之途顺而此之途逆，欲其来而我故往，皆拂违而不顺也。《庄子》言“迎随”，犹言“逆顺”也。子事父、下事上，顺而已。彼意欲然，而我往触之，虽终与偕合，犹非顺也。极至于篡弑而止名为逆，忠孝之枢，人禽之介，在用意往来之间，可不省乎！</p>
<p>，从高、从省；既高且，城之象。《说文》云“两亭相对”，其说未是。“城”字本如此，今加邑作“”，乃古国名，其君善善不用、恶恶不去而亡。今通用“郭”为“城”字者，以俗隶省作享，又以“祭亯”亯字从子乱之，故概加“邑”以自救其纰缪。</p>
<p>，本“种”字。右旁作丸者，俗隶不成文。徐铉等《序例》云：“后人加‘草’‘云’作‘藝’，无所取。”又有虽不加“云”而加“草”作“”者，或有从丸、从禾而作“秇”者，皆不成字。从音戟。持也；从坴，土也。持种而播之土，之义著矣。借为治也者，以治地，故通为习治也。习《六经》者称六，治经术者滋培吾心义理之种而去其稂莠，如耕者之事也。若技术工匠称其事曰，则僭词。</p>
<p>，本“生”字，俗作“熟”，徐铉等所谓“俗书谬讹，不合六书”者也。借为习知便行之辞者，如烹饪成而食之快也。通为谁何之辞，较谁何而更决，盖习知其不然而故诘之，令思之，而审其定为谁何也。</p>
<p>疾</p>
<p>骤病曰疾，疾困曰病。疾从矢，急也；病从丙，明也，病证明见，不易瘳也。疾可憎，故借为憎恶之辞。疾猝起，故借为速也。病可忧，故借为忧不可释之辞。病伤人不已，故借为害也。若称疾又称病者，言疾而至于病，危殆之辞。</p>
<p>畫</p>
<p>畫，本训界也。从聿；聿，笔也，以笔畫田四界，如今鱼鳞图册，乃古绘事之始也。其后绘山水、人物、花木者，俱缘此而兴。字但音胡麦切，读如获，无有音胡化切者，北人无入声，语转讹耳。借为自限不进之辞，言如畫疆者，不复及广远也。</p>
<p>夢</p>
<p>夢，从瞢省、从夕。目既瞢矣，而又当夕，夢然益无所见矣，故训云：“不明也”。音莫忠切，或可作去声读。《诗》“视天夢夢”，其正训也。江南之泽为夢，水气山烟，迷历夢夢也。若“寐”之“”，从宀、从省，经典概作夢，传写讹省。</p>
<p>夤</p>
<p>夤，从夕、从寅，本训敬惕也。寅者始旦，人初起时尚能自摄，至夕则弛矣。自寅达夕，其度不改，敬惕至矣。凡“夤畏”字，皆当从夕；经传但作寅者，传写省尔。寅，髌也，厀端也。“艮其限，列其寅”。《艮》三阳居二卦四阴之会，为厀端之象，字正作寅。今写《易》者加夕作夤，讹也。阳从下起，至厀端为三阳之位，故律中太蔟之月为寅。若“夤缘”之夤，谓小人惴惴葸畏以相攀附，故借用“夤畏”字，犹言“象共滔天”也。</p>
<p>，石硙也，音模卧切。隶作“磨”，省尔。以石碎物使细之通称。故以粗石加玉石之上而之亦曰磨。本无平声，《诗》与“磋”叶者，古韵平去互用，其常也。因此遂于凡磨字俱读作魔，俗儒之陋也。犹《大学》注偶叶“硕”为时灼切，陋儒因概读“硕”为“若”，迷不知改久矣。借为“磨勘”“照磨”字，皆取细研文理、按摘其不法之义，亦宜如字读之。</p>
<p>彼</p>
<p>彼，本训云：“往有所加也。”谓往与物遇而与之相接也。故《庄子》曰：非我无彼。自我而外谓之彼，然自我彼之，我之所彼也。从皮者，有加被之意，与我有相困相敌之势，我有以处之乃可。曰彼己者，我之私也；彼者，物之偏也。皆非大公之辞。故又为远之、轻之之词，于己之外有彼，我可施之以治，而不在我函受之中也。又为指物而论赞之语，如云“彼茁者葭”之类，亦我所指拟而见其然也。</p>
<p>，音词闰切，本训云：“行示也。《司马法》：‘斩以。’”《礼》：“遒人以木铎于路。”从彳，行也；从匀，均示也。今俗写作“狥”，旬有匀义，从之尚可，变彳从犬则大谬。此字从无屈己从物之意，凡殉物之“殉”，自当作殉。若《史》称黄帝“少而侚齐”，从人、从旬，今亦作狥，非。</p>
<p>亦</p>
<p>亦，本与“掖”通，象人两掖。徐铉曰：“今俗别作腋，非是。”掖，以手持人也，一曰臂也，夜行而以手持其亦曰掖。借为语助词，与“又”意近。又，手也，亦，臂也，皆为然而此复然之词，或相仍也，或相匹也，盖以两手臂之在身，彼此相侔而同用，取义既尔，字形亦然。</p>
<p>夾</p>
<p>夾，从二人、从大，古洽切。夾，从篆“亦”字。加二点，失冉切。夾，持也，二人交任大事以持危，所谓“夾辅王室”，周公、太公交相持也。夾，两亦掖也。各有所藏，窃物而置之掖下也。今律有带、怀，当读为陝西之陝，而俗呼为郟之郟，误矣。欧阳永叔以夷陵陜州、音郟。弘农陝州印篆互淆为言，而谓“”从二入，“夾”从二人，亦未合六书本义。音闪。从四点相倚。</p>
<p>易</p>
<p>易，象蜥易之形。以蜥易能变，故为阴阳变化之义，而《周易》以之立名。通为更也，移也。借为治也者，以古有一易、再易之田，更岁而耕，治之则美，故曰“易其田畴”。又为市买、为交易者，以所有换所无，彼此变置，所谓“贸迁有无”也。凡此皆读如“亦”。转为顺利之意，与“难”相对，发音以切者，以道途起义，治则平，不治则险，平则行之无难，险则行之劳倦而不即达，故居易与行险相反。易治、难易，以体用分入、去二声，义固相通。俗读居易为“亦”音，犹之可也，读“交易”“易治”为以切，则必不可。若陋儒谓二字下笔不同，则野人之语而已。</p>
<p>辟</p>
<p>辟，正音必益切，读如璧，本训法也，从口。用法以卪治音愆，与君同意，故又为君也。卪治者，刑法也，死刑曰大辟，皆如字读。其“户”之，借为地、田者，开也，音毗益切。“譬喻”之譬，从辟、从言，以他物为法而求肖也，音匹义切。“治”之，从井，芟理之也，借为“邪说”“行人”字，必益切。“便嬖”之嬖，从女，卑义切。“邪僻”之僻，从人，普击切。“匿避”之避，从辵，毗义切。经史或概用辟字，省尔。因而读者多失其音，不可不辨。</p>
<p>，音宗者，从從省，车马饰也。其从從不省者，自音足用切，本训缓也。凡治人之道，急则受约，缓则放恣，故通为“放”字。人而不教，欲而不节，皆缓过也。一曰舍也；舍，置也，置其罪而不问，释之也。借为语词者，即也，任也，谓姑放言之、缓言之，即從彼情势所或然而亦不然也，故曰使，曰令，曰谓，皆姑从從彼说也。若“從横”之從，初不从糸，自音才用切。從，随也，随之自去则直，曳之使折则横，故南北为经谓之從，东西为纬谓之横。《诗》“横從其亩”，《史》“合從”，皆不从系，俗音足用切及作“”者，皆非。</p>
<p>维</p>
<p>维，车盖维也。所以系盖而持之，使不从风敧侧也。通为维系、维持者，盖扶危定倾所藉也。借为语助词，曰“维某年”“维某人”“维某事物”者，亦系也，《春秋传》所谓“以月系时”“以地系人”之意，言此事、此人系之于其时其地，犹今文移“係”字。</p>
<p>纯</p>
<p>纯，本训丝也。以麻为细布，其功繁，以丝为之，其功简，故曰“纯俭”。以其简俭而不劳人力，故为“纯朴”之纯。布之纯，木之朴，皆质也，文杂而质壹，故通为“纯一”字。转为衣缘之称者，在《说文》本训无此释，而于“缘”字训云“衣纯也”，则纯固有“缘”义矣。《礼》注音之允切。衣或麻或丝，而缘必以丝，以其柔而不折也。缘以丝，故缘谓之纯。然则衣缘之纯如字读音淳，亦奚不可！</p>
<p>缊</p>
<p>缊，本训绋也。绋者，乱丝也，丝枲纰乱不可理者。贫贱者无绵以充袍内之箸，故袍有箸者谓之缊，音温，字从昷，衣之而暖也。借为中藏之义者，袍有表里，缊箸表里之中，不见而充实，故体物而用不显，实为用之所储曰缊，所谓“《乾》《坤》其《易》之缊邪”。其赤黄之间色曰缊，音于粉切，字当作“蕰”；蕰者，积草久而黄赤之色也。又《易》曰“天地缊”，本作“壹”，其作“缊”者，皆传写失之。</p>
<p>纷</p>
<p>纷，本训马尾韬也。兵车之马，恐尾摇飏乱人目，以丝束而韬之。借为“纷”字者，以纷总尾毛，繁多之象，故纷杂乱也。其“”字从员、从云。员，物数也，云，古云字；物数如云之倏生重叠也。俗顺纷字左旁之糸，并字从糸作“纭”者，不成字。</p>
<p>纶</p>
<p>纶，但音古还切，并无“伦”音，读为“伦”者，不识字人以偏旁朦读耳。本训青丝绶也。绶者，所以系韨，盖绳之属，合众丝为之。故分谓之经，单丝为织综也；合谓之纶，合纽众丝为绶也。《易》曰“纶”者，，长也，纶，维也，延亘天地而维系之也。纶以青丝为之，异于组之五色，故凡青丝双纽，通可云纶，“纶巾”是也。俗但知纶巾之纶音关，而不知“经纶”“丝纶”“纶”之本音关，收入真韵，何以谓之识字！</p>
<p>缪</p>
<p>缪，本训枲之十洁也。绪多则结，故借为固结之义。曰“绸缪”者，丝麻直曰绸，曲曰缪，一直一曲，结之固矣。结则不理，谚所谓乱如麻也，故以之为恶谥。亦应如字读之。注疏家或读为穆，或读为谬，皆非。但音武彪切。</p>
<p>，本训雀头色，一曰微黑色，如绀。，色之浅者，以有浅义，故俗借为方然之辞。然其字本音士咸切，读如谗，俗呼作“才”音则谬。方然曰裁，义可通，音不可混也。</p>
<p>纸</p>
<p>纸，本训絮，一苫也，谓纳絮于衾中满一盖也。至汉蔡伦始以鱼网为纸，代简牒缣素之用。或用茧，或用楮，或用竹，以其平铺而匀白似衾中之絮，故借名为纸，而本训隐矣。</p>
<p>绐</p>
<p>绐，音徒乃切，本训云：“丝劳即绐。”劳者，理之急也；绐，屈结也，则是绐者乱也。史以此为虚言相欺之辞，盖“诒”字之讹。“欺诒”字自音颐，不从糸，亦不音惫，盖两失之。</p>
<p>缅</p>
<p>缅，本训微丝也。借为“缅邈”字者，缅微而邈远，皆不易见之辞。通为“缅想”云者，思古念昔，在若有若无之间，如微细之丝，略可仿佛而已。</p>
<p>繫</p>
<p>繫，但有古诣切，一音读与“继”同，维繫连缀之也。与“係”字别，係音胡计切，束也。凡繫属于某之繫，俱作繫；束缚则作係。今俗省系作係、读繫作胡计切者，辗转入妄。胥史之苟简，而士大夫因之，亦可伤也。</p>
<p>缘</p>
<p>缘，正音以绚切，衣纯也。古人朴而慎，衣之周回皆缘之。后世针工巧，乃缝合之，去缘。衣缘循衣四周，与俱上下，故有循历附著之义。借为循也、因也、附也。缘附衣与正幅相循而相就，辏合以成制，故事得附天人之会以就曰“有缘”。皆当如字读如“掾”。俗发作平声音“铅”者，非。</p>
<p>，古文“续”字，从贝、从，而不从庚。徐铉曰“今俗作古行切”，不知谁为始误者，而古今弗能改也。皋陶“歌”，相续和也，犹次韵言次，联句言联也。流俗已成，使有读皋陶“续歌”者，世将非笑之矣。至俗写作“”，从廖省，则谬舛（chuǎn，差错，违背，不顺遂；不幸）不成字，尤不足道。</p>
<p>絜</p>
<p>絜，本训麻一端也。麻十絜为缪，多则不理，一端为絜，少易理也。《大学》言“絜矩”者，麻屈而纠之则乱，引而伸之则治，就其端而理之则直。絜，治麻之事也；矩，治木之事也。譬理民者，如絜之直，如矩之方，直方而天下之理得矣。絜本无比量之意，注疏家不知分析二字，谓絜比其矩，不知矩何比之有哉！</p>
<p>，本训丝，湿也。丝湿则黏结而不理。杜诗“乾坤大”，唐人犹有此语，乃忧乱之作，谓乾坤如乱丝也。传写经传者用为“出内”之内，亦贪茂美而从音立字之失。入之于中之谓内，屏之于外之谓出，《大学》“外本内末”，正其义也，不当从糸。</p>
<p>恁</p>
<p>恁字，《说文》凡两见，而徐铉等不言重出，疏矣。心部“恁”字训云“下赍也”，谓以物馈下也；食部“恁”云“亦古文‘饪’字”。心部音如枕切，食部音如鸩切，乃二义俱于从任、从心之义无取。按：恁本思也，任心为用，所谓“心之官则思”也。而宋、元以来语录、词曲训为此也、是也，音于禁切，则方言俗字耳。</p>
<p>食</p>
<p>食，从亼、从皀。亼，集也；皀，米香也。凡米皆可作饭，故取合集馨香之义，皆即饭也。食与饭皆一字而两义，食之与所食者，饭之与所饭者，皆可如字读之。古人体用字皆不分，后世经师增益，分别食音寺，饭音反。若此类者，成为格律，亦徒荧人听睹耳。若“以食食人”其字音寺者，则从食从人之“飤”，经典传写作食者，省耳。如《孟子》“治于人者食人”之类，皆“飤”也。粮饷所以飤师徒者，故本训云“粮也”，如《论语》“足食足兵”，亦飤也。食之者养之，故古人有名食我、食其与“己”通，取义于子之能养己，亦本“飤”字，音祥吏切，读如“寺”。而《左传》《史记》注音羊侍切，读如“异”，亦非六书之本然。</p>
<p>餽</p>
<p>餽，从食、从鬼，故训为祭也。，从食、从遗省，故训为饷也。二字音同而义别。《礼》“特牲食”，本当作餽；《孟子》“君餽之粟”，本当作，传写两失之。</p>
<p>胜</p>
<p>胜，正音识蒸切，读如升。本训任也，谓堪任之也。通为战而克敌之名者，凡用兵力足以当敌则胜，力弱于敌则败。胜者，力相当也，与“克”意近。又妇人所戴金玉彩缯为花者，谓之“花胜”，人日剪彩为人，谓之“人胜”，言其堪肖生物也。西王母戴“胜”，此之谓也。鸟有似鹁鸠而头有丛毛者，名曰“戴胜”，皆取此义。俱如字读如升。或读作诗证切，而以“胜任”字发作平声者，非是。</p>
<p>北</p>
<p>北，本训乖也，从二人相背，与“从”相反。故兵败走曰北，言背敌而反走也。其为南北之北者，天体大圆，无有方所，以人为主，以日为正，中国在赤道之北，日恒在南，北方背日，故名为北。向明而治，北所当背也。</p>
<p>黱</p>
<p>黱，音徒耐切，本训画眉也。从“”得声，与腾、螣同从“”会意，与“花勝”之勝同。从黑，以黑画也。俗从“代”，虽谐声而无义。古之画眉以黑，汉以下乃易以青，而字仍从黑，因呼石中曾青为螺子黛，蓝汁之沫为青黛，名实爽矣。</p>
<p>黨</p>
<p>黨，从尚、从黑，本训云“不鲜也”。尚，加也，黑而加黑，其色黯矣。今俗用为“乡黨”字，于会意、指事，杳不相及，乃古今相沿以五百家为黨。或言字中从里，似矣，里下加火，益不成文。惟邑部有“”字，音与黨同，而本训邑也，五百家成乎小邑矣。盖传经者，师口授而弟子笔记，因以成讹。俗字与《说文》六书相左，未有如此之差异者。</p>
<p>舍</p>
<p>市居曰舍，正音始夜切。古者耕而在野，所居曰庐，休而在市，所居曰舍，故借为止也、休也、置也。凡“用舍”“取舍”“舍离”，皆如字读。“不舍昼夜”者，流不止也。“舍之则藏”者，休置不用也。“舍己从人”者，置己也。捐物不取曰舍者，止而不取也。通为语助词，如“舍皆取诸其宫中而用之”，亦谓止取之宫中，不他求也。又施舍之舍曰舍者，亦止息其私利之心，置之与人也。若《诗》“舍命不渝”，则谓安置其身心于正命也。凡舍字皆止音赦，若音书也切之“捨”，从手，本训赦也，与舍字原不相通。</p>
<p>合</p>
<p>合，本训侯切，会合也。两相协同，则固合矣。不同者而联之使同，所以合也。初无异义，不得异音。《唐韵》以合并、合成、联合为“阁”者，非是。其量数在升之下、勺之上者，字本作“龠”，音以灼切。龠，三孔笛也。古以乐器为量，所谓万事起于黄钟也。一龠所容十勺，十龠则升。后人从省，惮龠字之繁，减画为合，乃吏人写“钱”作“”“氂”作“厘”之恶习。而呼作“”音，亦呼“石”为“旦”之陋俗耳。大雅其屑从之乎！</p>
<p>，从冄、从邑。隶省作“那”，乃地名，在安定。初无别义。而《诗》“受福不那”，训为多也；《左传》“弃甲则那”，训为何也。盖皆古者方言，初无定字，随用一同音之字加之尔。此字但音诺何切，今俗有奴个、奴驾、奴假三切，皆市语。</p>
<p>邪</p>
<p>邪，从邑。琅邪，地名。借为语词，与“乎”相近，而缓于“乎”，盖亦古人方言，借音不借义也。自汉以下，北人俗谚称父为邪，又解散字画，从耳、从邑，造为“耶”字，流俗更复加父作“爺”，形声乖陋，上下施行之，乃六书之大蠹，莫可如何者也。若“衺正”字本从衣，音徐嗟切，与邪音以遮切本相县隔。经传传写，以邪为衺，艺苑相承，邪僻、奸邪，无有能知本字者，亦无从诘其所自讹矣。若《诗》“其虚其邪”，则疑而不行之意，盖即语助之邪通之。而注疏家又发作“徐”音，亦叶韵之过也。</p>
<p>郎</p>
<p>郎，从邑，鲁地名，今鱼台县。自汉以下，忽以为称人之词。妻呼夫曰郎，因而子呼父亦曰郎，乃小儿因母称也。妻父母呼婿亦曰郎，因女称也。其始盖“良人”二字语急之讹，后遂为美称。仆从以之称主，而人因以称人之子。汉命官不正其名，遂有“尚书郎”等官，施及于今矣。或亦古者以子、男名爵之意与？要于本字从邑之旨，了不相涉。</p>
<p>旣</p>
<p>旣，本训小食也。小食者，朝饔夕飧之外有馀食，则间食之也。借为尽也者，馀食以小食毕之，则无馀矣。故《春秋》：“日有食之，旣。”食无馀也。通为已事之辞者，尽则已矣。终一日之食，明日乃复食，终一事之功，他事乃复起，故为竟事复起之辞。工役之禀食谓之旣，犹《周礼》言“稍食”。大享以养君子，小食以饮工役，不丰之谓也。旣从皀，与食同意；从，与气近。故旣禀或作“饩”，而《中庸》作“旣”，正宜如字读之，不当音“气”。</p>
<p>卽</p>
<p>卽，本训卽食也。徐锴曰：“就也。”卽食者，食不以饔飧之常，随便辄食也。食不以时，故从，欲使节之也。就者，就便之意，便则就之，故相迩曰相卽。就便者无待，故无所待而急应曰卽。卽日者，就此日也。卽事者，就此事而言之也。两相就则合而为一，故二名同实曰某即某，辗转相借尔。</p>
<p>师</p>
<p>二千五百人为师。师，众也。借为所受教者之称。君、父、师，皆至重者也。然君有定尊，父一而已。善无常师，三人必有，学日进则师日广，不以专家之学为止也。通为相效之词曰师，师者随众效俗之谓。</p>
<p>，本训当罪人也。言罪人已服，使之即当其刑也。士师上刑书于司寇，司寇上于王，王使卽刑，爰书上下允行之谓。通为覆奏允行及属吏急告监临之词者，刑尚速决，无留狱，故相告速决，皆借之为言。又为军中情形胜败驰告之辞，亦谓急告也。但非善词，今迁除贡举，以喜相告而亦曰，则失实而不祥矣。又《礼》“葬者虞”，亦言急也，训诂家读为赴，亦非。又为施云者，本以仇起义。仇者正当其怨。因转为“德”“礼”字，义取相当，实亦不类，不如言“”之为得也。若下淫曰，言罪在必刑尔。</p>
<p>甲</p>
<p>甲，象木戴孚甲之形。孚甲者，草始出土，戴种壳而出，以御风雨，故借为铠也。又借为十干之始、木王之长者，木始生时也。以为十干之始，故借为甲族、甲第、甲科、里甲，皆以弟一等言之。</p>
<p>《说文广义》卷三终</p>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
