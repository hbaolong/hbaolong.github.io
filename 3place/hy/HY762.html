<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>33韩愈全集762-2026年7月9日</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">33韩愈全集762-2026年7月9日</h1>
<p class="author">hbaolong@vip.qq.com</p>
</header>
<h4 id="文外集卷下">文外集卷下</h4>
<p>顺宗实录卷第一起藩邸，尽贞元二十一年二月</p>
<p>顺宗至德大圣大安孝皇帝，讳诵，德宗长子，母曰昭德皇后王氏。</p>
<p>上元二年正月十二日生。</p>
<p>大历十四年，封为宣王。</p>
<p>建中元年，立为皇太子。</p>
<p>慈孝宽大，仁而善断，留心艺学。</p>
<p>亦微信尚浮屠法，礼重师傅，引见辄先拜。</p>
<p>善隶书，德宗之为诗并他文赐大臣者，率皆令上书之。</p>
<p>德宗之幸奉天，仓卒间，上常亲执弓矢，率军后先导卫，备尝辛苦。</p>
<p>上之为太子，于父子间，慈孝交洽无嫌，每以天下为忧。</p>
<p>德宗在位久，稍不假宰相权，而左右得因缘用事，外则裴延龄、李齐运、韦渠牟等以奸佞相次进用。</p>
<p>延龄尤狡险，判度支，务刻剥聚敛以自为功，天下皆怨怒。</p>
<p>上每进见，候颜色，辄言其不可。</p>
<p>至陆贽、张滂、李充等以毁谴，朝臣悚惧，谏议大夫阳城等伏阁极论，德宗怒甚，将加城等罪，内外无敢救者，上独开解之，城等赖以免。</p>
<p>德宗卒不相延龄、渠牟，上有力焉。</p>
<p>贞元二十一年癸巳，德宗崩。</p>
<p>景申，上即位太极殿，册曰：“维贞元二十一年岁次乙酉正月辛未朔二十三日癸巳，皇帝若曰：於戏!天下之大，实惟重器。</p>
<p>祖宗之业，允属元良。</p>
<p>咨尔皇太子诵，睿哲温恭，宽仁慈惠。</p>
<p>文武之道，秉自生知；孝友之诚，发于天性。</p>
<p>自膺上嗣，毓德春闱，恪慎于厥躬，祗勤于大训：必能诞敷至化，安劝庶邦。</p>
<p>朕寝疾弥留，弗兴弗寤。</p>
<p>是用命尔继统，俾绍前烈，宜陟元后，永绥兆人。</p>
<p>其令中书侍郎平章事高郢奉册即皇帝位。</p>
<p>尔惟奉若天道，以康四海；懋建皇极，以熙庶功：无忝我高祖、太宗之休命!”上自二十年九月得风疾，因不能言，使四面求医药，天下皆闻知。</p>
<p>德宗忧戚形于颜色，数自临视。</p>
<p>二十一年正月朔，含元殿受朝，还至别殿，诸王亲属进贺，独皇太子疾不能朝，德宗为之涕泣，悲伤叹息，因感疾，恍惚日益甚，二十余日，中外不通两宫安否，朝臣咸忧惧莫知所为，虽翰林内臣亦无知者。</p>
<p>二十三日，上知内外忧疑，紫衣麻鞋，不俟正冠，出九仙门召见诸军使，京师稍安。</p>
<p>二十四日宣遗诏，上纟衰服见百寮。</p>
<p>二十六日即位。</p>
<p>上学书于王伾，颇有宠；王叔文以进：俱待诏翰林，数侍太子。</p>
<p>叔文诡谲多计，上在东宫，尝与诸侍读并叔文论政。</p>
<p>至宫市事，上曰：“寡人方欲极言之。</p>
<p>”众皆称赞，独叔文无言。</p>
<p>既退，上独留叔文，讠胃曰：“向者君奚独无言，岂有意邪？</p>
<p>”叔文曰：“叔文蒙幸太子，有所见，敢不以闻。</p>
<p>太子职当侍膳问安，不宜言外事。</p>
<p>陛下在位久，如疑太子收人心，何以自解？</p>
<p>”上大惊，因泣曰：“非先生，寡人无以知此。</p>
<p>”遂大爱幸。</p>
<p>与王伾两人相依附，俱出入东宫。</p>
<p>闻德宗大渐，上疾不能言，伾即入，以诏召叔文入，坐翰林中使决事。</p>
<p>伾以叔文意入言于宦者李忠言，称诏行下，外初无知者。</p>
<p>以检校司空平章事杜佑摄冢宰兼山陵使，中丞武元衡为副使，宗正卿李纾为按行山陵地使，刑部侍郎郑云逵为卤簿使；又命中书侍郎平章事高郢撰哀册文，礼部侍郎权德舆撰谥册文，太常卿许孟容撰诔文。</p>
<p>庚子，百寮请听政，曰：“自汉以来，丧期之数，以日易月，而皆三日而听政。</p>
<p>我国家列圣亦克修奉，罔或有违。</p>
<p>况大行皇帝酌于故实，重下遗诏，今日至期，而陛下未亲政事，</p>
<p>群臣不敢安。</p>
<p>宜存大孝，以宁万国，天下之幸。</p>
<p>”不许。</p>
<p>是月，升泗州为上州。</p>
<p>二月辛丑朔，中书侍郎平章事臣郢、门下侍郎平章事臣珣瑜、检校司空平章事臣佑奉疏曰：“大行皇帝知陛下仁孝，虑陛下悲哀，不即人心听政事，故发遗诏，令一行汉氏之制。</p>
<p>今陛下安得守曾闵匹夫之小行，忘皇王继亲之大孝，以亏臣子承顺之义？</p>
<p>”犹不许。</p>
<p>壬寅，宰臣又上言曰：“陛下以圣德至孝，继受宝命；宜奉先帝约束，以时听断。</p>
<p>不可以久。</p>
<p>”从之。</p>
<p>癸卯，朝百寮于紫宸门。</p>
<p>杜佑前跪进曰：“陛下居忧过礼，群臣惧焉。</p>
<p>愿一睹圣颜。</p>
<p>”因再拜而起。</p>
<p>左右乃为皇帝举帽，百寮皆再拜。</p>
<p>佑复奏曰：“陛下至性殊常，哀毁之甚，臣等不胜惶灼。</p>
<p>伏望为宗庙社稷割哀强食。</p>
<p>”</p>
<p>景午，罢翰林阴阳星卜医相覆诸待诏三十二人。</p>
<p>初，王叔文以待诏；既用事，恶其与己侪类相乱，罢之。</p>
<p>己酉，易定节度使张茂昭可同中书门下平章事，余如故。</p>
<p>河北节度自至德已来不常朝觐；前年冬，茂昭来朝未还，故宠之。</p>
<p>辛亥，诏吏部侍郎韦执谊守左丞，同中书门下平章事，赐紫。</p>
<p>初，执谊为翰林学士，知叔文幸于东宫，倾心附之。</p>
<p>叔文亦欲自广朋党，密与交好。</p>
<p>至是，遂特用为相。</p>
<p>乙卯，太常奏：“《礼》云：6丧，三年不祭，惟祭天地社稷。</p>
<p>,《周礼》：6圜钟之均六变，天神皆降；林钟之均八变，地示咸出。</p>
<p>,不废天地之祭，不敢以卑废尊也。</p>
<p>乐者所以降神也，不以乐则祭不成。</p>
<p>今遵遗诏，行易月之制，请制内遇祭辍乐，终制用乐。</p>
<p>”从之，又奏：“《礼》6三年祭宗庙,，今请俟祔庙毕复常。</p>
<p>”从之。</p>
<p>辛酉，贬京兆尹李实为通州长史。</p>
<p>诏曰：“实素以宗属，累更任使，骤升班列，遂极宠荣，而政乖惠和，务在苛厉。</p>
<p>比年旱歉，先圣忧人，特诏逋租悉皆蠲免；而实敢肆诬罔，复令征剥。</p>
<p>颇紊朝廷之法，实惟聚敛之臣。</p>
<p>自国哀已来，增毒弥甚；无辜毙踣，深所兴嗟。</p>
<p>朕嗣守洪业，敷弘理道，宁容蠹政，以害齐人!宜加贬黜，用申邦宪。</p>
<p>尚从优贷，俾佐远藩。</p>
<p>”实诌事李齐运，骤迁至京兆尹，恃宠强愎，不顾文法。</p>
<p>是时，春夏旱，京畿乏食。</p>
<p>实一不以介意，方务聚敛征求，以给进奉。</p>
<p>每奏对，辄曰：“今年虽旱，而谷甚好。</p>
<p>”由是租税皆不免，人穷至坏屋卖瓦木贷麦苗以应官。</p>
<p>优人成辅端为谣嘲之，实闻之，奏辅端诽谤朝政，杖杀之。</p>
<p>实遇侍御史王播于道，故事：尹与御史相遇，尹下道避，实不肯避，导骑如故。</p>
<p>播诘让导骑者，实怒。</p>
<p>遂奏播为三原令，廷诟之。</p>
<p>陵轹公卿已下，随喜怒诬奏迁黜，朝廷畏忌之。</p>
<p>尝有诏免畿内逋租，实不行用诏书，征之如初。</p>
<p>勇于杀害，人吏不聊生。</p>
<p>至谴，市里呼，皆袖瓦砾遮道伺之。</p>
<p>实由间道获免。</p>
<p>壬戌，制殿中丞皇太子侍书翰林待诏王伾可守左常侍，依前翰林待诏；苏州司功王叔文可起居舍人翰林学士；又以司勋员外郎翰林学士知制诰郑纟因为中书舍人，学士如故；又以给事中冯伉为兵部侍郎；以兵部员外郎史馆修撰归登为给事中，修撰如故。</p>
<p>登、伉皆上在东宫时侍读，以师傅恩拜。</p>
<p>顺宗实录卷第二起二月，尽三月</p>
<p>二月甲子，上御丹凤门，大赦天下。</p>
<p>自贞元二十一年二月二十四日昧爽已前，大辟已下罪无轻重，常赦所不原者，咸赦原之。</p>
<p>诸色人中，有才行兼茂，明于理体者；经术精深，</p>
<p>可为师法者；达于吏理，可使从政者：宜委常参官各举所知；其在外者，长吏精加访择，具名闻奏，仍优礼发遣。</p>
<p>旧事：宫中有要市外物，令官吏主之，与人为市，随给其直。</p>
<p>贞元末，以宦者为使，抑买人物，稍不如本估。</p>
<p>末年不复行文书，置“白望”数百人于两市并要闹坊，阅人所卖物但称“宫市”，即敛手付与，真伪不复可辨，无敢问所从来，其论价之高下者。</p>
<p>率用百钱物买人直数千钱物，仍索进奉门户并脚价钱。</p>
<p>将物诣市，至有空手而归者。</p>
<p>名为“宫市”而实夺之。</p>
<p>尝有农夫以驴负柴至城卖，遇宦者称“宫市”取之，才与绢数尺，又就索门户，仍邀以驴送至内。</p>
<p>农夫涕泣，以所得绢付之，不肯受，曰：“须汝驴送柴至内。</p>
<p>”农夫曰：“我有父母妻子，待此然后食。</p>
<p>今以柴与汝，不取直而归，汝尚不肯，我有死而已!”遂殴宦者。</p>
<p>街吏擒以闻，诏黜此宦者，而赐农夫绢十匹；然“宫市”亦不为之改易。</p>
<p>谏官御史数奏疏谏，不听。</p>
<p>上初登位，禁之；至大赦，又明禁。</p>
<p>又贞元中，要乳母皆令选寺观婢以充之，而给与其直。</p>
<p>例多不中选。</p>
<p>寺观次当出者，卖产业割与地买之，贵有姿貌者以进，其徒苦之。</p>
<p>至是亦禁焉。</p>
<p>贞元末，五坊小儿张捕鸟雀于闾里，皆为暴横以取钱物。</p>
<p>至有张罗网于门，不许人出入者。</p>
<p>或有张井上者，使不得汲水，近之辄曰“汝惊供奉鸟雀”，痛殴之。</p>
<p>出钱物求谢，乃去。</p>
<p>或相聚饮食于肆，醉饱而去，卖者或不知，就索其直，多被殴骂。</p>
<p>或时留蛇一囊为质，曰：“此蛇所以致鸟雀而捕之者，今留付汝，幸善饲之，勿令饥渴。</p>
<p>”卖者愧谢求哀，乃携而去。</p>
<p>上在春宫时则知其弊，常欲奏禁之。</p>
<p>至即位，遂推而行之。</p>
<p>人情大悦。</p>
<p>乙丑，停盐铁使进献。</p>
<p>旧盐铁钱物悉入正库，一助经费。</p>
<p>其后主此务者，稍以时市珍玩时新物充进献，以求恩泽。</p>
<p>其后益甚，岁进钱物，谓之“羡余”；而经入益少。</p>
<p>至贞元末，遂月有献焉，谓之“月进”。</p>
<p>至是乃罢。</p>
<p>命右金吾将军兼中丞田景度持节告哀于吐蕃，以库部员外熊执易为副。</p>
<p>兵部郎中兼中丞元季方告哀于新罗，且册立新罗嗣王，主客员外郎兼殿中监马于为副。</p>
<p>三月庚午朔，出后宫三百人。</p>
<p>辛未，以翰林待诏王伾为翰林学士。</p>
<p>壬申，以故相抚州别驾姜公辅为吉州刺史。</p>
<p>前户部侍郎判度支汀州别驾苏弁为忠州刺史。</p>
<p>追故相忠州刺史陆贽、郴州别驾郑馀庆、前京兆尹杭州刺史韩皋、前谏议大夫道州刺史阳城赴京师。</p>
<p>德宗自贞元十年已后，不复有赦令。</p>
<p>左降官虽有名德才望，以微过忤旨谴逐者，一去皆不复叙用。</p>
<p>至是人情大悦。</p>
<p>而陆贽、阳城皆未闻追诏而卒于迁所，士君子惜之。</p>
<p>癸酉，出后宫并教坊女妓六百人，听其亲戚迎于九仙门。</p>
<p>百姓相聚，欢呼大喜。</p>
<p>景戌，诏曰：“检校司空平章事杜佑可检校司徒平章事，充度支并盐铁使。</p>
<p>以浙西观察李钅奇为浙西节度检校刑部尚书。</p>
<p>”赐徐州军额曰“武宁”，制曰：“朕新委元臣，综厘重务，爰求贰职，固在能臣。</p>
<p>起居舍人王叔文，精识瑰材，寡徒少欲，质直无隐，沈深有谋。</p>
<p>其忠也，尽致君之大方；其言也，达为政之要道：凡所询访，皆合大猷。</p>
<p>宜继前劳，伫光新命。</p>
<p>可度支盐铁副使，依前翰林学士本官赐如故。</p>
<p>”初，叔文既专内外之政，与其党谋曰：“判度支则国赋在手，可以厚结诸用事人，取兵士心，以固其权。</p>
<p>”骤使重职，人心不服。</p>
<p>藉杜佑雅有会计之名，位重而务自全，易可制；故先令佑主其名，而除之为副以专之。</p>
<p>以户部尚书判度支王绍为兵部尚书；以吏部郎中李庸阝为御史中丞；武元衡为左庶子。</p>
<p>初，叔文党数</p>
<p>人，贞元末，已为御史在台。</p>
<p>至元衡为中丞，薄其人，待之卤莽，皆有所憾。</p>
<p>而叔文又以元衡在风宪，欲使附己，使其党诱以权利。</p>
<p>元衡不为之动。</p>
<p>叔文怒，故有所授。</p>
<p>庚寅，制：门下侍郎守吏部尚书平章事贾耽可检校司空，兼左仆射；守门下侍郎平章事郑珣瑜可守吏部尚书；守中书侍郎平章事高郢可守刑部尚书；守尚书左丞平章事韦执谊可守中书侍郎：并依前平章事。</p>
<p>癸巳，诏曰：“万国之本，属在元良；主器之重，归于长子：所以基社稷而固邦统，古之制也。</p>
<p>广陵王某，孝友温恭，慈仁忠恕；博厚以容物，宽明而爱人；祇服训词，言皆合雅；讲求典学，礼必从师；居有令闻，动无违德。</p>
<p>朕获缵丕绪，祇若大猷，惟怀永图，用建储贰；以承宗庙，以奉粢盛，爰举旧章，俾膺茂典。</p>
<p>宜册为皇太子，改名某，仍令所司择日备礼册命。</p>
<p>”初，广陵王名从“水”傍“享”，至册为皇太子，始改从今名。</p>
<p>丁酉，吏部尚书平章事郑珣瑜称疾去位。</p>
<p>其日，珣瑜方与诸相会食于中书。</p>
<p>故事，丞相方食，百寮无敢谒见者。</p>
<p>叔文是日至中书，欲与执谊计事，令直省通执谊。</p>
<p>直省以旧事告，叔文叱直省、直省惧，入白执谊。</p>
<p>执谊逡巡惭赧，竟起迎叔文，就其阁语良久。</p>
<p>宰相杜佑、高郢、珣瑜皆停箸以待。</p>
<p>有报者云：“叔文索饭，韦相已与之同餐阁中矣。</p>
<p>”佑、郢等心知其不可，畏惧叔文、执谊，莫敢出言。</p>
<p>珣瑜独叹曰：“吾岂可复居此位!”顾左右取马径归，遂不起。</p>
<p>前是，左仆射贾耽以疾归第，未起；珣瑜又继去。</p>
<p>二相皆天下重望，相次归卧，叔文、执谊等益无所顾忌，远近大惧焉。</p>
<p>顺宗实录卷第三起四月，尽五月</p>
<p>夏四月乙巳，上御宣政殿，册皇太子。</p>
<p>册曰：“建储贰者，必归于冢嗣；固邦本者，允属于元良。</p>
<p>咨尔元子广陵王某，幼挺岐嶷，长标洵淑；佩诗礼之明训，宣忠孝之弘规；居惟保和，动必循道；识达刑政，器合温文；爱敬奉于君亲，仁德闻于士庶；神祇龟筮，罔不协从：是用命尔为皇太子。</p>
<p>於戏!维我烈祖之有天下也，功格上帝，祚流无穷，光缵洪业，逮予十叶。</p>
<p>虔恭寅畏，日慎一日。</p>
<p>付尔以承祧之重，励尔以主鬯之勤，以贞万国之心，以扬三善之德。</p>
<p>尔其尊师重傅，亲贤远佞，非礼勿践，非义勿行，对越天地之耿光，丕承祖宗之休烈，可不慎欤!”时上即位已久，而臣下未有亲奏对者。</p>
<p>内外盛言王伾、王叔文专行断决，日有异说。</p>
<p>又属频雨，皆以为群小用事之应。</p>
<p>至将册礼之夕，雨乃止；迨行事之时，天气清朗，有庆云见。</p>
<p>识者以为天意所归。</p>
<p>及睹皇太子仪表班行，既退，无不相贺，至有感泣者。</p>
<p>戊申，诏曰：“惟先王光有天下，必正我邦本，以立人极。</p>
<p>建储贰以承宗祧，所以启迪大猷，安固洪业，斯前代之令典也。</p>
<p>皇太子某，体仁秉哲，恭敬温文，德协元良，礼当上嗣。</p>
<p>朕奉若丕训，宪章前式，惟承社稷之重，载考《春秋》之义，授之匕鬯，以奉粢盛，爰以令辰，俾膺茂典。</p>
<p>今册礼云毕，感庆交怀，思与万方，同其惠泽。</p>
<p>自贞元二十一年二月二十四日已后，至四月九日昧爽已前，天下应犯死罪者，特降从流；流已下递减一等。</p>
<p>文武常参并州府县官子为父后者，赐勋两转。</p>
<p>古之所以教太子，必茂选师傅以翼辅之。</p>
<p>法于训词，而行其典礼，左右前后，罔非正人：是以教谕而成德也。</p>
<p>给事中陆质、中书舍人崔枢，积学懿文，守经据古，夙夜讲习，庶协于中：并充皇太子侍读。</p>
<p>天下孝子顺孙先旌表门闾者，委所管州县各加存恤。</p>
<p>”</p>
<p>庚戌，封皇太子长子宁等六人为郡王。</p>
<p>癸酉，赠吐蕃吊祭使工部侍郎兼御史大夫史馆修撰张荐礼部尚书。</p>
<p>荐字孝举，代居深州之陆泽。</p>
<p>祖文成，博学工文词，性好诙谐，七登文学科。</p>
<p>荐聪明强记，历代史传，无不贯通，为太师颜真卿所称赏，遂知名。</p>
<p>大历中，江东观察表荐之，授左司御率府兵曹参军，兼史馆修撰。</p>
<p>贞元初，为太常博士。</p>
<p>四年，回纥求和亲，使送咸安公主入回纥，以荐为判官，改授殿中侍御史，累迁谏议大夫。</p>
<p>十一年册回纥子，荐以秘书少监持节为使。</p>
<p>还久之，迁秘书监。</p>
<p>二十年，吐蕃赞普死，以荐为工部侍郎，兼御史大夫，持节吊赠。</p>
<p>卒于赤岭东回纥辟。</p>
<p>吐蕃传归其柩。</p>
<p>前后三使异国，自始命至卒，常兼史职。</p>
<p>在史馆二十年，著《宰辅传略》、《五服图记》、《寓居录》、《灵怪集》等。</p>
<p>景寅，罢闽中万安监。</p>
<p>先是福建观察柳冕久不迁，欲立事迹，以求恩宠，乃奏云：“闽中，南朝放牧之地，畜羊马可使孳息。</p>
<p>请置监。</p>
<p>”许之。</p>
<p>收境中畜产。</p>
<p>令吏牧其中。</p>
<p>羊大者不过十斤，马之良者，估不过数千。</p>
<p>不经时辄死，又敛，百姓苦之，远近以为笑。</p>
<p>至是观察阎济美奏罢之。</p>
<p>丁卯，命焚容州所进毒药可杀人者。</p>
<p>五月己巳，以杭州刺史韩皋为尚书左丞。</p>
<p>辛未，以右金吾大将军范希朝为检校右仆射，兼右神策京西诸城镇行营兵马节度使。</p>
<p>叔文欲专兵柄，藉希朝年老旧将，故用为将帅，使主其名；而寻以其党韩泰为行军司马专其事。</p>
<p>甲戌，以度支郎中韩泰守兵部郎中，兼中丞，充左右神策京西都栅行营兵马节度行军司马，赐紫。</p>
<p>乙亥，追改为检校兵部郎中，职如故。</p>
<p>甲申，以万年令房启为容州刺史，兼御史中丞。</p>
<p>初，启善于叔文之党，因相推致，遂获宠于叔文，求进用。</p>
<p>叔文以为容管经略使，使行，约至荆南授之。</p>
<p>云：“脱不得荆南，即与湖南。</p>
<p>”故启宿留于江陵久之方行。</p>
<p>至湖南，又久之，而叔文与执谊争权数有异同，故不果。</p>
<p>寻闻皇太子监国。</p>
<p>启惶骇，奔驰而往。</p>
<p>是日，以郴州员外司马郑馀庆为尚书左丞。</p>
<p>乙酉，以尚书左丞韩皋为鄂岳观察、武昌军节度使。</p>
<p>初，皋自以前辈旧人，累更重任，颇以简倨自高，嫉叔文之党。</p>
<p>谓人曰：“吾不能事新贵人。</p>
<p>”皋从弟晔幸于叔文，以告，叔文故出之。</p>
<p>辛卯，以王叔文为户部侍郎，职如故，赐紫。</p>
<p>初，叔文欲依前带翰林学士，宦者俱文珍等恶其专权，削去翰林之职。</p>
<p>叔文见制书大惊，谓人曰：“叔文日时至此商量公事，若不得此院职事，即无因而至矣。</p>
<p>”王伾曰：“诺。</p>
<p>”即疏请，不从；再疏，乃许三五日一入翰林，去学士名。</p>
<p>又与归登同日赐紫。</p>
<p>内出衫笏赐登。</p>
<p>而叔文不沾。</p>
<p>文珍等所恶，独不得赐，由此始惧。</p>
<p>以衢州别驾令孤峘为秘书少监。</p>
<p>峘，国子祭酒德棻玄孙，进士登第。</p>
<p>司徒杨绾未达时，遇之以为贤。</p>
<p>为礼部修史，引峘入史馆，自华原尉拜拾遗，累迁起居舍人。</p>
<p>大历八年，刘晏为吏部尚书，奏峘为刑部员外，判南曹。</p>
<p>累迁至礼部侍郎。</p>
<p>峘之判南曹，晏为尚书，杨炎为侍郎。</p>
<p>峘得晏之举，分阙必择其善者与晏，而以恶者与炎。</p>
<p>炎固已不平。</p>
<p>至峘为礼部，而炎为相。</p>
<p>有杜封者，故相鸿渐之子，求补弘文生。</p>
<p>炎尝出杜氏门下，托峘以封。</p>
<p>峘谓使者曰：“相公欲封成其名，乞署封名下一字，峘因得以记焉。</p>
<p>”炎不意峘卖之，署名属峘。</p>
<p>峘</p>
<p>明日疏言宰相炎迫臣以威，臣从之则负陛下，不从即炎当害臣。</p>
<p>德宗以问炎，炎具道所以，德宗怒曰：“此奸人，不可奈。</p>
<p>”欲杖而流之。</p>
<p>炎救解，乃黜为衡州别驾。</p>
<p>贞元初，李泌为相，以左庶子史馆修撰征，至则与同职孔述睿争竞细碎，数侵述睿。</p>
<p>述睿长告以让，不欲争。</p>
<p>泌卒，窦参为相，恶其为人，贬吉州别驾，改吉州刺史。</p>
<p>齐映除江西观察，过吉州，峘自以前辈，怀怏怏，不以刺史礼见。</p>
<p>入谒，从容步进，不袜首属戎器，映以为恨。</p>
<p>去至府，奏峘举前刺史过失，鞫不得真，无政事，不宜临郡，贬衢州别驾。</p>
<p>上即位，以秘书少监征，未至卒。</p>
<p>峘在史馆，修《玄宗实录》一百卷，撰《代宗实录》三十卷。</p>
<p>虽颇勤苦，然多遗漏，不称良史。</p>
<p>初，德宗将厚奉元陵事，峘时为中书舍人兼史职，奏疏谏，请薄其葬。</p>
<p>有答诏优奖。</p>
<p>元和三年，以修实录功追赠工部尚书。</p>
<p>是月，以襄州为襄府，徙临汉县于古城，曰邓城县。</p>
<p>顺宗实录卷第四起六月，尽七月</p>
<p>六月己亥，贬宣州巡官羊士谔为汀州宁化县尉。</p>
<p>士谔性倾躁，时以公事至京，遇叔文用事，朋党相煽，颇不能平，公言其非。</p>
<p>叔文闻之，怒，欲下诏斩之，执谊不可；则令杖杀之，执谊又以为不可：遂贬焉。</p>
<p>由是叔文始大恶执谊，往来二人门下者皆惧。</p>
<p>先时，刘辟以剑南节度副使，将韦皋之意于叔文，求都领剑南三川，谓叔文曰：“太尉使某致微诚于公，若与其三川，当以死相助。</p>
<p>若不用，某亦当有以相酬。</p>
<p>”叔文怒，亦将斩之，而执谊固执不可。</p>
<p>辟尚游京师未去，至闻士谔，遂逃归。</p>
<p>左散骑常侍致仕张万福卒。</p>
<p>万福，魏州元城人也。</p>
<p>自曾祖至父皆明经，官止县令州佐。</p>
<p>万福以祖父业儒皆不达，不喜书，学骑射。</p>
<p>年十七八，从军辽东，有功，为将而还。</p>
<p>累迁至寿州刺史。</p>
<p>州送租赋诣京师，至颍川界，为盗所夺，万福使轻兵驰入颍川界讨之。</p>
<p>贼不意万福至，忙迫不得战，万福悉聚而诛之，尽得其所亡物，并得前后所掠人妻子财物牛马万计，悉还其家。</p>
<p>为淮南节度崔圆所忌，失刺史，改鸿胪卿，以节度副使将兵千人镇寿州。</p>
<p>万福不以为恨。</p>
<p>许杲以平卢行军司马将卒三千人驻濠州不去，有窥淮南意。</p>
<p>圆令万福摄濠州刺史，杲闻即提卒去，止当涂陈庄。</p>
<p>贼陷舒州，圆又以万福为舒州刺史，督淮南岸盗贼，连破其党。</p>
<p>大历三年，召赴京师。</p>
<p>代宗谓曰：“闻卿名，久欲一识卿，且将累卿以许杲。</p>
<p>”万福拜谢，因前曰：“陛下以许杲召臣，如河北贼诸将叛，以属何人？</p>
<p>”代宗笑曰：“且欲议许杲事，方当大用卿。</p>
<p>”即以为和州刺史，行营防御使，督淮南岸盗贼。</p>
<p>至州，杲惧，移军上元。</p>
<p>杲至楚州大掠，节度使韦元甫命万福讨之。</p>
<p>未至淮阴，杲为其将康自勤所逐。</p>
<p>自勤拥兵继掠，循淮而东，万福倍道追而杀之，免者十二三，尽得其所虏掠金银妇女等，皆获致其家。</p>
<p>代宗诏以本州兵千五百人防秋京西，遂带和州刺史镇咸阳，固留宿卫。</p>
<p>李正己反，将断江淮路，令兵守埇桥涡口，江淮进奉船千馀只，泊涡口不敢进。</p>
<p>德宗以万福为濠州刺史，万福驰至涡口，立马岸上，发进奉船，淄青将士停岸睥睨不敢动，诸道继进。</p>
<p>改泗州刺史。</p>
<p>为杜亚所忌，征拜左金吾卫将军。</p>
<p>召见，德宗惊曰：“杜亚言卿昏耄，卿乃如是健耶!”图形凌烟阁，数赐酒馔衣服，并敕度支籍口畜给其费。</p>
<p>至贺阳城等于延英门外，天下益重其名。</p>
<p>二十一年以左散骑常侍致仕。</p>
<p>元和元年卒，年九十。</p>
<p>万福自始从军至卒，禄食七十年，未尝病一日。</p>
<p>典九郡，皆有惠爱。</p>
<p>癸丑，韦皋上表请皇太子监国，又上皇太子牋。</p>
<p>寻而裴、严绶表继至，悉与皋同。</p>
<p>七月丙子，赠故忠州别驾陆贽兵部尚书；故道州刺史阳城左常侍。</p>
<p>贽字敬舆，吴郡人也。</p>
<p>年十八，进士及第。</p>
<p>又以博学宏词授郑县尉；书判拔萃，授渭南尉，迁监察御史。</p>
<p>未几，选为翰林学士，迁祠部员外郎。</p>
<p>德宗幸奉天，贽随行在，天下搔扰，远近征发，书诏一日数十下，皆出于贽。</p>
<p>贽操笔持纸，成于须臾，不复起草。</p>
<p>同职皆拱手嗟叹，不能有所助。</p>
<p>常启德宗言：“方今书诏，宜痛自引过罪己，以感人心。</p>
<p>昔成汤以罪己致兴，后代推以为圣人。</p>
<p>楚王失国亡走，一言善而复其国，至今称为贤者。</p>
<p>陛下诚能不睭改过，以言谢天下，臣虽愚陋，为诏词无所忌讳，庶能令天下叛逆者回心喻旨。</p>
<p>”德宗从之。</p>
<p>故行在制诏始下，闻者虽武人悍卒，无不挥涕感激。</p>
<p>议者咸以为德宗剋平寇难，旋复天位，不惟神武成功，爪牙宣力；盖以文德广被，腹心有助焉。</p>
<p>累迁考功郎中、谏议大夫、中书舍人，兼翰林学士。</p>
<p>丁母忧，免丧，权知兵部侍郎，复入翰林。</p>
<p>中外属意，旦夕竢其为相。</p>
<p>窦参深忌之，贽亦短参之所为，且言其黩货，于是与参不能平。</p>
<p>寻真拜兵部侍郎，知礼部贡举，于进士中得人为多。</p>
<p>八年春，迁中书侍郎平章事，始令吏部每年集选人。</p>
<p>旧事：吏部每年集人；其后遂三年一置选。</p>
<p>选人猥至，文书多不了寻勘，真伪纷杂，吏因得大为奸巧。</p>
<p>选士一蹉跌，或至十年不得官；而官之阙者，或累岁无人。</p>
<p>贽令吏部分内外官员为三分，计阙集人以为常，其弊十去七八，天下称之。</p>
<p>初，窦参出李巽为常州刺史，且迫其行，巽常衔之。</p>
<p>至参贬为郴州别驾，巽适迁湖南观察。</p>
<p>德宗常与参言故相姜公辅罪，参漏其语。</p>
<p>参败，公辅因上疏自陈其事非臣之过。</p>
<p>德宗诘之，知参泄其语，怒，未有所发。</p>
<p>会巽奏汴州节度刘士宁遗参金帛若干。</p>
<p>士宁得汴州，参处其议，士宁常德之，故致厚贶。</p>
<p>德宗以参得罪而以武将交结，发怒，竟致参于死。</p>
<p>而议者多言参死由贽焉。</p>
<p>裴延龄判度支，天下皆嫉怨，而独幸于天子，朝廷无敢言其短者；贽独身当之，日陈其不可用。</p>
<p>延龄固欲去贽而代之，又知贽之不与己，多阻其奏请也。</p>
<p>谤毁百端。</p>
<p>翰林学士吴通玄故与贽同职，奸巧佻薄，与贽不相能。</p>
<p>知贽与延龄相持有间，因盛言贽短。</p>
<p>宰相赵憬本贽所引同对，嫉贽之权，密以贽所戢弹延龄事告延龄。</p>
<p>延龄益得以为计。</p>
<p>由是天子益信延龄而不直贽，竟罢贽相，以为太子宾客，而黜张滂、李充等权。</p>
<p>言事者皆言其屈。</p>
<p>贽固畏惧，至为宾客，拒门不纳交亲士友。</p>
<p>春旱，德宗数猎苑中，延龄疏言：“贽等失权怨望，言于众曰：6天下旱，百姓且流亡，度支爱惜，不肯给诸军。</p>
<p>军中人无所食，其事奈何？</p>
<p>，以摇动群心，其意非止欲中伤臣而已。</p>
<p>”后数日，又猎苑中，会神策军人跪马前云：“度支不给马草。</p>
<p>”德宗意延龄前言，即回马而归，由是贬贽为忠州别驾，滂、充皆斥逐。</p>
<p>德宗怒未解，贽不可测，赖阳城等救乃止。</p>
<p>贽之为相，常以少年入翰林，得幸于天子，长养成就之。</p>
<p>不敢自爱，事之不可者皆争之。</p>
<p>德宗在位久，益自揽持机柄，亲治细事，失君人大体，宰相益不得行其事职，而议者乃云由贽而然。</p>
<p>贽居忠州十余年，常闭门不出入，人无识面者。</p>
<p>避谤不著书，习医方，集古今名方为《陆氏集验方》五十卷，卒于忠州，年五十二。</p>
<p>上初即位，与郑馀庆、阳城同征，诏始下，而城、贽皆卒。</p>
<p>城字亢宗，北平人，代为官族。</p>
<p>好学，贫不能得书，乃求入集贤为书写吏，窃官书读之，昼夜不出。</p>
<p>经六年，遂无所不通，乃去陕州中条山下。</p>
<p>远近慕其德行，来学者相继于道。</p>
<p>闾里有争者，不诣官府，诣城以决之。</p>
<p>李泌为相，举为谏议大夫，拜官不辞。</p>
<p>未至京师，人皆想望风采，云“城山人能自苦刻，不乐名利，必谏诤死职下”，咸畏惮之。</p>
<p>既至，诸谏官纷纷言事，细碎无不闻达，天子益厌苦之，而城方与其二弟牟、容连日夜痛饮，人莫能窥其意。</p>
<p>有怀刺讥之者，将造城而问者，城揣知其意，辄彊与酒。</p>
<p>客或时先醉仆席上；</p>
<p>或时先醉卧客怀中，不能听客语。</p>
<p>约其二弟云：“吾所得月俸，汝可度吾家有几口，月食米当几何，买薪菜盐米凡用几钱，先具之，其余悉以送酒媪，无留也。</p>
<p>”未尝有所贮积。</p>
<p>虽其所服用切急不可阙者，客称其物可爱，城辄喜，举而授之。</p>
<p>陈苌者，候其始请月俸，常往称其钱帛之美，月有获焉。</p>
<p>至裴延龄谗毁陆贽等，坐贬黜，德宗怒不解，在朝无救者，城闻而起曰：“吾谏官也，不可令天子杀无罪之人，而信用奸臣。</p>
<p>”即率拾遗王仲舒数人守延英门上疏，论延龄奸佞，贽等无罪状。</p>
<p>德宗大怒，召宰相入语，将加城等罪。</p>
<p>良久乃解，令宰相谕遣之。</p>
<p>于是金吾将军张万福闻谏官伏阁谏，趋往，至延英门，大言贺曰：“朝廷有直臣，天下必太平矣!”遂遍拜城与仲舒等曰：“诸谏议能如此言事，天下安得不太平也!”已而连呼：“太平万岁，太平万岁!”万福武人，时年八十余，自此名重天下。</p>
<p>时朝夕相延龄，城曰：“脱以延龄为相，当取白麻坏之，恸哭于庭。</p>
<p>”竟坐延龄事改国子司业。</p>
<p>至，引诸生告之曰：“凡学者，所以学为忠与孝也。</p>
<p>诸生宁有久不省其亲乎？</p>
<p>”明日谒城归养者二十余人。</p>
<p>有薛约者，尝学于城，狂躁，以言事得罪，将徙连州；客寄有根蒂，吏纵求得城家；坐吏于门，与约饮决别，涕泣送之郊外。</p>
<p>德宗闻之，以城为党罪人，出为道州刺史。</p>
<p>太学王鲁卿、李傥等二百七十人诣阙乞留。</p>
<p>住数日，吏遮止之，疏不得上。</p>
<p>在州，以家人礼待吏人，宜罚者罚之，宜赏者赏之，一不以簿书介意。</p>
<p>赋税不登，观察使数诮让。</p>
<p>上考功第，城自署第曰：“抚字心劳，征科政拙，考下下。</p>
<p>”观察使尝使判官督其赋，至州，怪城不出迎，以问州吏，吏曰：“刺史闻判官来，以为己有罪，自囚于狱，不敢出。</p>
<p>”判官大惊，驰入，谒城于狱，曰：“使君何罪？</p>
<p>某奉命来候安否耳。</p>
<p>”留一两日未去，城固不复归馆。</p>
<p>门外有故门扇横地，城昼夜坐卧其上，判官不自安，辞去。</p>
<p>其后又遣他判官崔某往按之，崔承命不辞，载妻子一行，中道而逃。</p>
<p>城孝友，不忍与其弟异处，皆不娶，给侍终身。</p>
<p>有寡妹依城以居，有生年四十余，痴不能如人，常与弟负之以游。</p>
<p>初，城之妹夫亡在他处，家贫不能葬，城亲与其弟舁尸以归，葬于其居之侧，往返千余里。</p>
<p>卒时年六十余。</p>
<p>戊寅，以户部侍郎潘孟阳为度支盐铁转运副使。</p>
<p>其日，王伾诈称疾自免。</p>
<p>自叔文归第，伾日诣中人并杜佑请起叔文为相，且摠北军。</p>
<p>既不得，请以威远军使平章事，又不得。</p>
<p>其党皆忧悸不自保。</p>
<p>伾至其日，坐翰林中，疏三上，不报，知事不济。</p>
<p>行且卧，至夜忽叫曰：“伾中风矣!”明日，遂舆归不出。</p>
<p>戊子，以礼部侍郎权德舆为户部侍郎；以仓部郎中判度支陈谏为河中少尹。</p>
<p>伾、叔文之党于是始去。</p>
<p>乙未，诏：“军国政事，宜权令皇太子某勾当。</p>
<p>百辟群后，中外庶僚，悉心辅翼，以底于理。</p>
<p>宣布朕意，咸使知闻!”上自初即位，则疾患不能言。</p>
<p>至四月，益甚。</p>
<p>时扶坐殿，群臣望拜而已，未尝有进见者。</p>
<p>天下事皆专断于叔文，而李忠言、王伾为之内主，执谊行之于外，朋党喧哗，荣辱进退，生于造次，惟其所欲，不拘程度。</p>
<p>既知内外厌毒，虑见摧败，即谋兵权，欲以自固，而人情益疑惧，不测其所为，朝夕伺候。</p>
<p>会其与执谊交恶，心腹内离，外有韦皋、裴、严绶等笺表，而中官刘光奇、俱文珍、薛盈珍、尚解玉等皆先朝任使旧人，同心怨猜，屡以启上。</p>
<p>上固已厌倦万机，恶叔文等，至是遂召翰林学士郑纟因、卫次公、王涯等入至德殿，撰制诏而发命焉。</p>
<p>又下制以太常卿杜黄裳为门下侍郎；左金吾卫大将军袁滋为中书侍郎，并平章事。</p>
<p>又下制，吏部尚书平章事郑珣瑜、刑部尚书平章事高郢并守本官，罢相。</p>
<p>皇太子见百寮于东朝，百寮拜贺，皇太子涕泣，不答拜。</p>
<p>景申，诏宰臣告天地社稷，皇太子见四方使于麟德殿西亭。</p>
<p>顺宗实录卷第五起八月，尽至山陵</p>
<p>八月庚子，诏曰：“惟皇天祐命烈祖，诞受方国，九圣储祉，万方咸休，肆予一人，获缵丕业，严恭守位，不遑暇逸。</p>
<p>而天祐匪降，疾恙无瘳，将何以奉宗庙之灵，展郊禋之礼？</p>
<p>畴咨庶尹，对越上玄，内愧于朕心，上畏于天命，夙夜祇慄，惟怀永图。</p>
<p>一日万机，不可以久旷；天工人代，不可以久违。</p>
<p>皇太子某，睿哲温文，宽和慈惠，孝友之德，爱敬之诚，通于神明，格于上下；是用推皇王至公之道，遵父子传归之制，付之重器，以抚兆人。</p>
<p>必能宣祖宗之重光，荷天地之休命，奉若成宪，永绥四方。</p>
<p>宜令皇太子即皇帝位，朕称太上皇，居兴庆宫，制敕称诰。</p>
<p>所司择日行册礼。</p>
<p>”</p>
<p>永贞元年八月辛丑，太上皇居兴庆宫，诰曰：“有天下者，传归于子，前王之制也。</p>
<p>钦若大典，斯为至公；式扬耿光，用体文德。</p>
<p>朕获奉宗庙，临御万方，降疾不瘳，庶政多阙。</p>
<p>乃命元子，代予守邦，爰以令辰，光膺册礼。</p>
<p>宜以今月九日册皇帝于宣政殿，仍命检校司徒杜佑充册使，门下侍郎杜黄裳充副使。</p>
<p>国有大命，恩俾惟新，宜因纪元之庆，用覃在宥之泽。</p>
<p>宜改贞元二十一年为永贞元年。</p>
<p>自贞元二十一年八月五日昧爽已前，天下应犯死罪，特降从流；流已下递减一等。</p>
<p>”又下诰曰：“人伦之本，王化之先，爰举令图，允资内辅。</p>
<p>式表后妃之德，俾形邦国之风，兹礼经之大典也。</p>
<p>良娣王氏，家承茂族，德冠中宫，雅修彤管之规，克佩姆师之训。</p>
<p>自服勤睤藻，祗奉宗祧，令范益彰，母仪斯著。</p>
<p>宜正长秋之位，以明继体之尊。</p>
<p>良媛董氏，备位后庭，素称淑慎，进升号位，礼亦宜之。</p>
<p>良娣可册为6太上皇后，，良媛宜册为6太上皇德妃，，仍令所司备礼，择日册命，宣示中外，咸使知闻。</p>
<p>”</p>
<p>壬寅，制：王伾开州司马，王叔文渝州司户，并员外置，驰驿发遣。</p>
<p>叔文，越州人，以入东宫。</p>
<p>颇自言读书知理道，乘间常言人间疾苦。</p>
<p>上将大论宫市事，叔文说中上意，遂有宠。</p>
<p>因为上言：“某可为将，某可为相，幸异日用之。</p>
<p>”密结韦执谊，并有当时名欲侥倖而速进者：陆质、吕温、李景俭、韩晔、韩泰、陈谏、刘禹锡、柳宗元等十数人，定为死交；而凌准、程异等又因其党而进，交游踪迹诡秘，莫有知其端者。</p>
<p>贞元十九年，补阙张正买疏谏他事，得召见。</p>
<p>正买与王仲舒、刘伯刍、裴日华、常仲孺、吕洞相善，数游止。</p>
<p>正买得召见，诸往来者皆往贺之。</p>
<p>有与之不善者，告叔文、执谊云：“正买疏似论君朋党事，宜少诫!”执谊、叔文信之。</p>
<p>执谊尝为翰林学士，父死罢官，此时虽为散郎，以恩时时召入问外事。</p>
<p>执谊因言成季等朋宴聚游无度，皆谴斥之，人莫知其由。</p>
<p>叔文既得志，与王伾、李忠言等专断外事，遂首用韦执谊为相；其常所交结，相次拔擢，至一日除数人，日夜群聚。</p>
<p>伾以侍书幸，寝陋，吴语，上所亵狎。</p>
<p>而叔文颇任事自许，微知文义，好言事，上以故稍敬之，不得如伾出入无阻。</p>
<p>叔文入至翰林，而伾入至柿林院，见李忠言、牛昭容等，故各有所主。</p>
<p>伾主往来传授；刘禹锡、陈谏、韩晔、韩泰、柳宗元、房启、凌准等主谋议唱和，采听外事。</p>
<p>上疾久不瘳，内外皆欲上早定太子位，叔文默不发议。</p>
<p>已立太子，天下喜，而叔文独有忧色。</p>
<p>常吟杜甫题诸葛亮庙诗末句云：“出师未用身先死，长使英雄泪满襟。</p>
<p>”因歔欷流涕，闻者咸窃笑之。</p>
<p>虽判两使事，未尝以簿书为意，日引其党，屏人切切细语，谋夺宦者兵，以制四海之命。</p>
<p>既令范希朝、韩泰总统京西诸城镇行营兵马，中人尚未悟；会边上诸将各以状辞中尉，且言“方属希朝”，中人始悟兵柄为叔文所夺。</p>
<p>乃大怒曰：“从其谋，吾属必死其手。</p>
<p>”密令其使归告诸将曰：“无以兵属人!”希朝至奉天，诸将无至者。</p>
<p>韩泰白叔文，计无所出，唯曰：“奈何，奈何!”无几而母死，执谊益不用其语，</p>
<p>叔文怒，与其党日夜谋起复，起复必先斩执谊，而尽诛不附己者。</p>
<p>闻者皆恟惧。</p>
<p>皇太子既监国，遂逐之，明年乃杀之。</p>
<p>伾，杭州人，病死迁所。</p>
<p>其党皆斥逐。</p>
<p>叔文最所贤重者李景俭，而最所谓奇才者吕温。</p>
<p>叔文用事时，景俭持母丧在东都，而吕温使蕃吐蕃半岁，至叔文败方归，故二人皆不得用。</p>
<p>叔文败后数月，乃贬执谊为崖州司马，后二年，病死海上。</p>
<p>执谊，杜黄裳子婿；与黄裳同在相位，故最在后贬。</p>
<p>执谊，进士对策高等，骤迁拾遗，年二十余入翰林，巧惠便辟，媚幸于德宗，而性贪婪诡贼。</p>
<p>其从祖兄夏卿为吏部侍郎，执谊为翰林学士，受财为人求科第，夏卿不应，乃探出怀中金以内夏卿袖，夏卿惊曰：“吾与卿赖先人德致名位，幸各已达，岂可如此自毁坏!”摆袖引身而去。</p>
<p>执谊大惭恨。</p>
<p>既而为叔文所引用，初不敢负叔文；迫公议，时时有异同，辄令人谢叔文云：“非敢负约为异同，盖欲曲成兄弟尔。</p>
<p>”叔文不之信，遂成仇怨。</p>
<p>然叔文败，执谊亦自失形势，知祸且至，虽尚为相，常不自得；长奄奄无气，闻人行声，辄惶悸失色，以至败死，时才四十余。</p>
<p>执谊自卑，尝讳不言岭南州县名。</p>
<p>为郎官时，尝与同舍郎诣职方观图，每至岭南图，执谊皆命去之，闭目不视。</p>
<p>至拜相还，所坐堂北壁有图，不就省七八日。</p>
<p>试就观之，乃崖州图也。</p>
<p>以为不祥，甚恶之，惮不能出口。</p>
<p>至贬，果得崖州焉。</p>
<p>永贞二年正月景戌朔，太上皇于兴庆宫受朝贺，皇帝率百僚奉上尊号，曰应乾圣寿太上皇，册文曰：“维永贞二年，岁次景戌，正月景戌朔，皇帝臣某稽首再拜奉册言：臣闻上圣玄邈，独超乎希夷；强名之极，犹存乎罔象，岂足以表无为之德，光不宰之功!然称谓所施，简册攸著，涵泳道德，感于精诚，仰奉洪徽，有以自竭。</p>
<p>伏惟太上皇帝陛下，道继玄元，业缵皇极，膺千载之休历，承九圣之耿光，昭宣化源，发扬大号。</p>
<p>政有敦本示俭，庆裕格天，恩翔春风，仁育群品；而功成不处，褰裳去之，付神器于冲人，想汾阳以高蹈，体尧之德，与神同符。</p>
<p>其动也天，其静也地，巍巍事表，无得而言。</p>
<p>顾兹寡昧，属膺大宝，惧忝传归之业，莫申继述之志，夙夜兢畏，惟怀永图。</p>
<p>今天下幸安，皆睿训所被，而未极徽号，孰报君亲？</p>
<p>是以台臣庶官文武之列，抗疏于内；方伯藩守亿兆之众，同词于外：请因寿历，以播鸿名，臣不胜大愿。</p>
<p>谨上尊号曰应乾圣寿太上皇，当三朝献寿之辰，应五纪启元之始，光膺徽称，允协神休，斯天下之庆也。</p>
<p>”</p>
<p>元和元年正月甲申，太上皇崩于兴庆宫咸宁殿，年四十六。</p>
<p>遗诰曰：“朕闻死生者，物之大归；修短者，人之常分。</p>
<p>古先哲王，明于至道，莫不知其终以存义，顺其变以节哀：故存者不至于伤生，逝者不至于甚痛，谓之达理，以贯通丧。</p>
<p>朕自弱龄，即敦清静；逮乎近岁，又婴沈痼；尝亦亲政，益倦于勤。</p>
<p>以皇帝天资仁孝，日跻圣敬，爰释重负，委之康济。</p>
<p>而能内睦于九族，外勤于万机，问寝益严，侍膳无旷；推此至德，以安庶邦，朕之知子，无愧天下。</p>
<p>今厥疾大渐，不寤不兴，付托得人，顾复何恨？</p>
<p>四海兆庶，亦奚所哀？</p>
<p>但圣人大孝，在乎善继，枢务之重，军国之殷，缵而承之，不可阙。</p>
<p>以日易月，抑惟旧章？</p>
<p>皇帝宜三日而听政，十三日小祥，二十五日大祥，二十七日释服；方镇岳牧不用离任赴哀；天下吏人，诰至后，出临三日皆释服；无禁婚嫁祠祀饮酒食肉；宫中当临者，朝晡各十五举音，非朝晡临时禁无得哭，释服之后，勿禁乐。</p>
<p>他不在诰中者，皆以类从事。</p>
<p>伏以崇陵仙寝，复土才终，甸邑疲人，休功未几。</p>
<p>今又重劳营奉，朕所哀矜。</p>
<p>况汉、魏二文，皆著遗令；永言景行，常志夙心。</p>
<p>其山陵制度，务从俭约，并不用以金银锦采为饰。</p>
<p>百辟卿士，同力尽忠，克申送往之哀，宜展事居之礼。</p>
<p>布告天下，明知朕怀!”</p>
<p>七月壬申，葬丰陵，谥曰至德大圣大安孝皇帝，庙曰顺宗。</p>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
