<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>09茶经.md-CJ</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">09茶经.md-CJ</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h2 id="第一天">第一天</h2>
<h4 id="茶经一之源">茶经·一之源</h4>
<p>茶者，南方之嘉木也，一尺二尺，乃至数十尺。其巴山峡川有两人合抱者，伐而掇之，其树如瓜芦，叶如栀子，花如白蔷薇，实如栟榈，蒂如丁香，根如胡桃。</p>
<ul>
<li><p>掇，duō，duo，本义指拾取。</p></li>
<li><p>芦，苇之未秀者为芦。</p></li>
<li><p>栀，zhī，栀子，㮁桃也。</p></li>
<li><p>栟，读作栟（bīng）时指〔栟榈〕古书上指“棕榈”。</p></li>
</ul>
<p>其字或从草，或从木，或草木并。其名一曰茶，二曰槚，三曰蔎，四曰茗，五曰荈。</p>
<ul>
<li><p>槚，jiǎ，楸树或茶树，檟，苦荼。《注》树小，似栀子，冬生，叶可煑作羹飮。今呼早采者为茶，晚取者为茗。伍员曰：树吾墓檟。</p></li>
<li><p>蔎，shè，古书上说的一种香草。《楚辞·九叹》怀椒聊之蔎蔎。</p></li>
<li><p>茗，茶芽也。荼晚取者为茗，一名荈。</p></li>
<li><p>荈，chuǎn，茶叶老者。茶晚取者名荈。</p></li>
</ul>
<p>其地，上者生烂石，中者生砾壤，下者生黄土。[所以华北平原没有好茶。]</p>
<p>凡艺而不实，植而罕茂，法如种瓜，三岁可采。野者上，园者次；阳崖阴林，紫者上，绿者次；笋者上，牙者次；叶卷上，叶舒次。阴山坡谷者，不堪采掇，性凝滞，结瘕疾。</p>
<ul>
<li><p>艺，种也。</p></li>
<li><p>植，植当为直立之木。</p></li>
<li><p>笋，横曰笋</p></li>
<li><p>牙，上下相错之形</p></li>
<li><p>瘕，jiǎ，女病也。腹中积块坚者曰症，有物形曰瘕。</p></li>
</ul>
<p>茶之为用，味至寒，为饮，最宜精行俭德之人。若热渴、凝闷、脑疼、目涩、四肢乏、百节不舒，聊四五啜，与醍醐、甘露抗衡也。</p>
<ul>
<li><p>啜，chuò，尝也。</p></li>
<li><p>醍醐，指酥酪上凝聚的油。</p></li>
<li><p>甘露，指甜美的雨露。</p></li>
</ul>
<p>采不时，造不精，杂以卉莽，饮之成疾。</p>
<ul>
<li>莽，草，南楚之闲谓之莽。</li>
</ul>
<p>茶为累也，亦犹人参。上者生上党，中者生百济、新罗，下者生高丽。有生泽州、易州、幽州、檀州者，为药无效，况非此者，设服荠苨，使六疾不瘳。知人参为累，则茶累尽矣。</p>
<ul>
<li><p>累犹缚结也。</p></li>
<li><p>上党，上党郡，是山西东南部古地名。包括清代山西省下辖的辽州、沁州二州与潞安府、泽州府两府。也即晋中市东南部的榆社、左权一带和长治、晋城两市，它是由群山包围起来的一块高地。</p></li>
<li><p>荠苨，桔梗科沙参属植物。多年生草本，茎高50—100厘米。叶互生，有柄。长圆锥花序，长可达35厘米；花冠钟状，蓝色、淡紫蓝色或近白色。蒴果卵状圆锥形，种子淡褐色，稍扁。花期7—9月。</p></li>
<li><p>六疾，读音是liù
jí。意思是①六种疾病：寒疾、热疾、末(四肢)疾、腹疾、惑疾、心疾。②后用以泛指各种疾病。</p></li>
<li><p>瘳，疾病瘉也。《徐曰》忽愈，若抽去之也。</p></li>
</ul>
<h2 id="第二天">第二天</h2>
<h4 id="茶经二之具">茶经·二之具</h4>
<p>籝，一曰篮，一曰笼，一曰筥。以竹织之，受五升，或一斗、二斗、三斗者，茶人负以采茶也。</p>
<p>灶无用突者，釜用唇口者。</p>
<p>甑，或木或瓦，匪腰而泥，篮以箅之，篾以系之。始其蒸也，入乎箪，既其熟也，出乎箪。釜涸注于甑中，又以谷木枝三亚者制之，散所蒸牙笋并叶，畏流其膏。</p>
<p>杵臼，一曰碓，惟恒用者佳。</p>
<p>规，一曰模，一曰棬。以铁制之，或圆或方或花。</p>
<p>承，一曰台，一曰砧。以石为之，不然以槐、桑木半埋地中，遣无所摇动。</p>
<p>芘莉，一曰羸子，一曰篣筤。以二小竹长三赤，躯二赤五寸，柄五寸，以篾织，方眼如圃，人土罗阔二赤，以列茶也。</p>
<p>棨，一曰锥刀，柄以坚木为之，用穿茶也。</p>
<p>扑，一曰鞭。以竹为之，穿茶以解茶也。</p>
<p>焙，凿地深二尺，阔二尺五寸，长一丈，上作短墙，高二尺，泥之。</p>
<p>贯，削竹为之，长二尺五寸，以贯茶焙之。</p>
<p>棚，一曰栈，以木构于焙上，编木两层，高一尺，以焙茶也。茶之半干升下棚，全干升上棚。</p>
<p>穿，江东淮南剖竹为之，巴川峡山纫谷皮为之。江东以一斤为上穿，半斤为中穿，四两五两为小穿。峡中以一百二十斤为上，八十斤为中穿，五十斤为小穿。字旧作钗钏之“钏”，字或作贯串，今则不然。如磨、扇、弹、钻、缝五字，文以平声书之，义以去声呼之，其字以穿名之。</p>
<p>育，以木制之，以竹编之，以纸糊之，中有隔，上有覆，下有床，旁有门，掩一扇，中置一器，贮煻煨火，令煴煴然，江南梅雨时焚之以火。</p>
<h2 id="第三天">第三天</h2>
<h4 id="茶经三之造">茶经·三之造</h4>
<p>凡采茶，在二月、三月、四月之间。</p>
<p>茶之笋者，生烂石沃土，长四五寸，若薇蕨始抽，凌露采焉。</p>
<p>茶之牙者，发于丛薄之上，有三枝、四枝、五枝者，选其中枝颖拔者采焉。</p>
<p>其日有雨不采，晴有云不采，晴，采之。</p>
<p>蒸之，捣之，拍之，焙之，穿之，封之，茶之干矣。</p>
<p>茶有千万状，卤莽而言，如胡人靴者，蹙缩然；[原注：京锥文也。]犎牛臆者，廉襜然；[原注：犎，音朋，野牛也。]浮云出山者，轮囷然；轻飙拂水也。又如新治地者，遇暴雨流潦之所经；此皆茶之精腴。</p>
<p>有如竹箨者，枝干坚实，艰于蒸捣，故其形籭簁然；有如霜荷者，茎叶凋沮，易其状貌，故厥状委悴然；此皆茶之瘠老者也。</p>
<p>自采至于封，七经目。自胡靴至于霜荷，八等。</p>
<p>或以光黑平正言佳者，斯鉴之下也。以皱黄坳垤言佳者，鉴之次也。</p>
<p>若皆言佳及皆言不佳者，鉴之上也。</p>
<p>何者？出膏者光，含膏者皱，宿制者则黑，日成者则黄；蒸压则平正，纵之则坳垤；此茶与草木叶一也。<strong>茶之否臧，存于口决。</strong></p>
<h2 id="第四天">第四天</h2>
<h4 id="茶经四之器">茶经·四之器</h4>
<p>风炉（灰承）筥炭挝火筴鍑交床夹纸囊碾拂末罗合则水方漉水囊瓢竹筴鹾簋揭碗熟盂畚札涤方滓方巾具列都篮</p>
<p>风炉[灰承]</p>
<p>风炉：以铜、铁铸之，如古鼎形。厚三分，缘阔九分，令六分虚中，致其污墁。凡三足，古文书二十一字：一足云：“坎上巽下离于中”；一足云：“体均五行去百疾”；一足云：“圣唐灭胡明年铸。”其三足之间，设三窗，底一窗以为通飙漏烬之所。上并古文书六字：一窗之上书“伊公”二字；一窗之上书“羹陆”二字；一窗之上书“氏茶”二字，所谓“伊公羹、陆氏茶”也。置滞(土旁)[土臬]，于其内设三格：其一格有翟焉，翟者，火禽也，画一卦曰离；其一格有彪焉，彪者，风兽也，画一卦曰巽；其一格有鱼焉，鱼者，水虫也，画一卦曰坎。巽主风，离主火，坎主水，风能兴火，火能熟水，故备其三卦焉。其饰，以连葩、垂蔓、曲水、方文之类。其炉，或锻铁为之，或运泥为之.其灰承，作三足铁[木半]抬之。</p>
<p>筥：以竹织之，高一尺二寸，径阔七寸。或用藤，作木楦如筥形织之。六出圆眼。其底盖若莉箧口①，铄之。</p>
<p>炭挝：以铁六棱制之。长一尺，锐上丰中。执细头，系一小[钅展],以饰挝也。若今之河陇军人木吾也。或作槌，或作斧，随其便也。</p>
<p>火筴：一名箸，若常用者，圆直一尺三寸。顶平截，无葱薹句鏁之属。以铁或熟铜制之。</p>
<p>鍑（音辅，或作釜，或作鬴）：以生铁为之。今人有业冶者，所谓急铁，其铁以耕刀之趄炼而铸之。内抹土而外抹沙。土滑于内，易其摩涤；沙涩于外，吸其炎焰。方其耳，以令正也。广其缘，以务远也。长其脐，以守中也。脐长，则沸中；沸中，末易扬，则其味淳也。洪州以瓷为之，莱州以石为之。瓷与石皆雅器也，性非坚实，难可持久。用银为之，至洁，但涉于侈丽。雅则雅矣，洁亦洁矣，若用之恒，而卒归于铁也。</p>
<p>交床：以十字交之，剜中令虚，以支鍑也。</p>
<p>夹：以小青竹为之，长一尺二寸。令一寸有节，节以上剖之，以炙茶也。彼竹之筱，津润于火，假其香洁以益茶味。恐非林谷间莫之致。或用精铁、熟铜之类，取其久也。</p>
<p>纸囊：以剡藤纸白厚者夹缝之，以贮所炙茶，使不泄其香也。</p>
<p>碾：以桔木为之，次以梨，桑、桐、柘为之。内圆而外方。内圆，备于运行也；外方，制其倾危也。内容堕而外无余木。堕，形如车轮，不辐而轴焉。长九寸，阔一寸七分。堕径三寸八分，中厚一寸，边厚半寸。轴中方而执圆。其拂末，以鸟羽制之。</p>
<p>罗、合：罗末，以合贮之，以则置合中。用巨竹剖而屈之，以纱绢衣之。其合，以竹节为之，或屈杉以漆之。高三寸，盖一寸，底二才，口径四寸。</p>
<p>则：以海贝、蛎蛤之属，或以铜、铁，竹匕、策之类。则者，量也，准也，度也。凡煮水一升，用末方寸匕”，若好薄者减之，嗜浓者增之，故云则也。</p>
<p>水方：以椆榜木（原注，音胄，木名也。］槐、楸、梓等合之，其里井外缝漆之。受一斗。</p>
<p>漉水囊：若常用者。其格，以生铜铸之，以备水湿无有苔秽、腥涩之意；以熟铜、苔秽；铁，腥涩也。林栖谷隐者，或用之竹木。木与竹非持久涉远之具，故用之生铜，其囊，织青竹以卷之，裁碧缣以缝之，纫翠钿以缀之，又作油绿囊以贮之。圆径五寸，柄一寸五分。</p>
<p>瓢：一曰牺、杓，剖匏为之，或刊木为之。晋舍人杜毓《荈赋》云：“酌之以瓠”。瓠，瓢也，口阔，胚薄，柄短。永嘉中，余姚人虞洪入瀑布山采茗，遇一道士云：“吾，丹丘子，祈子他日瓯牺之余，乞相遗也。”牺，木杓也。今常用以梨木为之。</p>
<p>竹筴：或以桃、柳、蒲葵木为之，或以柿心木为之。长一尺，银裹两头。</p>
<p>鹾簋：以瓷为之，圆径四寸，若合形。或瓶、或罍。贮盐花也。其揭，竹制，长四寸一分，阔九分。揭，策也。</p>
<p>熟盂：以贮熟水。或瓷、或砂。受二升。</p>
<p>碗：越州上，鼎州、婺州次；丘州上，寿州、洪州次。或者以邢州处越州上，殊为不然。若邢瓷类银，越瓷类玉，邢不如越一也；若邢瓷类雪，则越瓷类冰，邢不如越二也；邢瓷白而茶色丹，越瓷青而茶色绿，邢不如越三也。晋杜琉《荈赋》所谓：“器择陶拣，出自东瓯”。瓯，越州也，瓯越上。口唇不卷，底卷而浅，受半升以下。越州瓷、丘瓷皆青，青则益茶，茶作红白之色。邢州瓷白，茶色红；寿州瓷黄，茶色紫；洪州瓷褐，茶色黑；悉不宜茶。</p>
<p>畚：以白蒲卷而编之，可贮碗十枚，或用筥。其纸帊以剡纸夹缝令方，亦十之也。</p>
<p>札：缉栟榈皮，以茱萸木夹而缚之，或截竹束而管之，若巨笔形。</p>
<p>涤方：以贮涤洗之余。水方，受八升。</p>
<p>滓方：以集诸滓，制如涤方，受五升。</p>
<p>巾：以絁布为之。长二尺，作二枚，互用之，以洁诸器。</p>
<p>具列：或作床，或作架。或纯木、纯竹而制之；或木或竹……，黄黑可扃而漆者。长三尺，阔二尺，高六寸。具列者，悉敛诸器物，悉以陈列也。</p>
<p>都篮：以悉设诸器而名之，以竹篾，内作三角方眼，外以双蔑阔者经之，以单蔑纤者缚之，递压双经，作方眼，使玲成。高一尺五寸，底阔一尺，高二寸，长二尺四寸，阔二尺。</p>
<h2 id="第五天">第五天</h2>
<h4 id="茶经五之煮">茶经·五之煮</h4>
<p>凡炙茶，慎勿于风烬间炙，熛焰如钻，使凉炎不均。持以逼火，屡其翻正，候炮出培塿状虾背，然后去火五寸。卷而舒，则本其始，又炙之。若火干者，以气熟止；日干者，以柔止。</p>
<p>其始，若茶之至嫩者，蒸罢热捣，叶烂而芽笋存焉。假以力者，持千钧杵亦不之烂，如漆科珠，壮士接之，不能驻其指。及就，则似无穰骨也。炙之，则其节若倪倪如婴儿之臂耳。既而，承热用纸囊贮之，精华之气无所散越，候寒末之。[原注：末之上者，其屑如细米；末之下者，其屑如菱角。]</p>
<p>其火，用炭，次用劲薪。[原注：谓桑、槐、桐、枥之类也。]其炭曾经燔炙为膻腻所及，及膏木、败器，不用之。[原注：膏木，谓柏、松、桧也。败器，谓朽废器也。]古人有劳薪之味，信哉！</p>
<p>其水，用山水上，江水中，井水下。[原注：《荈赋》所谓“水则岷方之注，挹彼清流。”]其山水拣乳泉、石池漫流者上；其瀑涌湍漱，勿食之。久食，令人有颈疾。又水流于山谷者，澄浸不泄，自火天至霜郊以前，或潜龙蓄毒于其间，饮者可决之，以流其恶，使新泉涓涓然，酌之。其江水，取去人远者。井，取汲多者。</p>
<p>其沸，如鱼目，微有声，为一沸；缘边如涌泉连珠，为二沸；腾波鼓浪，为三沸，已上，水老，不可食也。初沸，则水合量，调之以盐味，谓弃其啜余，[原注：啜，尝也，市税反，又市悦反。]无乃[卤舀][卤监]而钟其一味乎，[原注：[卤舀]，古暂反。[卤监]，吐滥反。无味也。]第二沸，出水一瓢，以竹环激汤心，则量末当中心而下。有顷，势若奔涛溅沫，以所出水止之，而育其华也。</p>
<p>凡酌至诸碗，令沫饽均。[原注：字书并《本草》：“沫、饽,均茗沫也。”饽蒲笏反。]沫饽，汤之华也。华之薄者曰沫，厚者曰饽，轻细者曰花，花，如枣花漂漂然于环池之上；又如回潭曲渚青萍之始生；又如晴天爽朗，有浮云鳞然。其沫者，若绿钱浮于水湄；又如菊英堕于樽俎之中。饽者，以滓煮之，及沸，则重华累沫，皤皤然若积雪耳。《荈赋》所谓“焕如积雪，烨若春荂，有之。</p>
<p>第一煮沸水，弃其沫上有水膜如黑云母，饮之则其味不正。其第一者为隽永，[原注：徐县、全县二反。至美者曰隽永。隽，味也。永，长也。史长曰隽永，《汉书》蒯通著《隽永》二十篇也。]或留熟盂以贮之，以备育华救沸之用，诸第一与第二、第三碗次之，第四、第五碗外，非渴甚莫之饮。凡煮水一升，酌分五碗，[原注：碗数少至三，多至五；若人多至十，加两炉。]乘热连饮之。以重浊凝其下，精英浮其上。如冷，则精英随气而竭，饮啜不消亦然矣。</p>
<p>茶性俭，不宜广，广则其味黯澹。且如一满碗，啜半而味寡，况其广乎！其色缃也，其馨[上必下土右欠]
也，[原注：香至美曰[上必下土右欠]。[上必下土右欠] ，音使。]其味甘，槚
也；不甘而苦，荈 也；啜苦咽甘，茶也。</p>
<h2 id="第六天">第六天</h2>
<h4 id="茶经六之饮">茶经·六之饮</h4>
<p>翼而飞，毛而走，呿而言，此三者俱生于天地间，饮啄以活，饮之时义远矣哉！至若救渴，饮之以浆；蠲忧忿，饮之以酒；荡昏寐，饮之以茶。</p>
<p>茶之为饮，发乎神农氏，闻于鲁周公，齐有晏婴，汉有杨雄、司马相如，吴有韦曜，晋有刘琨、张载、远祖纳、谢安、左思之徒，皆饮焉。滂时浸俗，盛于国朝，两都并荆俞[原注：俞，当作渝。巴渝也]间，以为比屋之饮。</p>
<p>饮有粗茶、散茶、末茶、饼茶者。乃斫、乃熬、乃炀、乃舂，贮于瓶缶之中，以汤沃焉，谓之痷茶。或用葱、姜、枣、桔皮、茱萸、薄荷之等，煮之百沸，或扬令滑，或煮去沫，斯沟渠间弃水耳，而习俗不已。</p>
<p>于戏！<strong>天育有万物，皆有至妙，人之所工，但猎浅易。</strong>所庇者屋，屋精极；所著者衣，衣精极；所饱者饮食，食与酒皆精极之；[译者注：此处有脱文]<strong>茶有九难：一曰造，二曰别，三曰器，四曰火，五曰水，六曰炙，七曰末，八曰煮，九曰饮。</strong>阴采夜焙，非造也。嚼味嗅香，非别也。膻鼎腥瓯，非器也。膏薪庖炭，非火也。飞湍壅潦，非水也。外熟内生，非炙也。碧粉缥尘，非末也。操艰搅遽，非煮也。夏兴冬废，非饮也。</p>
<p>夫珍鲜馥烈者，其碗数三；次之者，碗数五。若座客数至五，行三碗；至七，行五碗；若六人以下，不约碗数，但阙一人而已，其隽永补所阙人。</p>
<h4 id="说文解字">说文解字</h4>
<ul>
<li><p>呿，qū，张口貌。启口谓之呿。</p></li>
<li><p>韦曜，韦曜（204年―273年），本名韦昭，字弘嗣，吴郡云阳县（今江苏省丹阳市）人。三国时期孙吴重臣、史学家。少时好学，善于作文。早年曾任丞相掾、西安县令、尚书郎、太子中庶子、黄门侍郎、太史令等职。吴景帝孙休时期，担任中书郎、博士祭酒，管理国子学。吴末帝孙皓即位后，韦曜受封高陵亭侯，迁中书仆射、侍中，领左国史。凤凰二年（273年），被赐死，时年七十岁。韦曜著有《吴书》（合著）、《汉书音义》《国语注》《官职训》《三吴郡国志》等。作为中国古代从事史书编纂时间最长的史学家，后世《三国志》大多取材《吴书》。</p></li>
</ul>
<h2 id="第七天">第七天</h2>
<h4 id="茶经七之事">茶经·七之事</h4>
<p>三皇炎帝。神农氏。周鲁周公旦。齐相晏婴。汉仙人丹丘子。黄山君司马文。园令相如。杨执戟雄。吴归命侯。韦太傅弘嗣。晋惠帝。刘司空琨。琨兄子兖州刺史演。张黄门孟阳。傅司隶咸。江洗马统。孙参军楚。左记室太冲。陆吴兴纳。纳兄子会稽内史俶。谢冠军安石。郭弘农璞。桓扬州温。杜舍人毓。武康小山寺释法瑶。沛国夏侯恺。余姚虞洪。北地傅巽。丹阳弘君举。安任育。宣城秦精。敦煌单道开。剡县陈务妻。广陵老姥。河内山谦之。后魏琅琊王肃。宋新安王子鸾。鸾弟豫章王子尚。鲍昭妹令晖。八公山沙门谭济。齐世祖武帝。梁·刘廷尉。陶先生弘景。皇朝徐英公绩。</p>
<p>《神农·食经》：“茶茗久服，令人有力、悦志”。</p>
<p>周公《尔雅》：“槚，苦茶。”《广雅》云：“荆巴间采叶作饼，叶老者饼成，以米膏出之，欲煮茗饮，先炙，令赤色，捣末置瓷器中，以汤浇覆之，用葱、姜、橘子芼之，其饮醒酒，令人不眠。”</p>
<p>《晏子春秋》：“婴相齐景公时，食脱粟之饭，炙三戈五卵茗莱而已。”</p>
<p>司马相如《凡将篇》：“乌喙桔梗芫华，款冬贝母木蘖蒌，芩草芍药桂漏芦，蜚廉萑菌荈诧，白蔹白芷菖蒲，芒硝莞椒茱萸。”</p>
<p>《方言》：“蜀西南人谓茶曰蔎。”</p>
<p>《吴志·韦曜传》：“孙皓每飨宴坐席，无不率以七胜为限。虽不尽入口，皆浇灌取尽，曜饮酒不过二升，皓初礼异，密赐茶荈以代酒。”</p>
<p>《晋中兴书》：“陆纳为吴兴太守，时卫将军谢安常欲诣纳，纳兄子俶怪纳，无所备，不敢问之，乃私蓄十数人馔。安既至，所设唯茶果而已。俶遂陈盛馔珍羞必具，及安去，纳杖俶四十，云：‘汝既不能光益叔父，柰何秽吾素业？’”</p>
<p>《晋书》：“桓温为扬州牧，性俭，每宴饮，唯下七奠，柈茶果而已。”</p>
<p>《搜神记》：“夏侯恺因疾死，宗人字苟奴，察见鬼神，见恺来收马，并病其妻，著平上帻单衣入，坐生时西壁大床，就人觅茶饮。”</p>
<p>刘琨《与兄子南兖州刺史演书》云：“前得安州干姜一斤、桂一斤、黄芩一斤，皆所须也，吾体中溃闷，常仰真茶，汝可置之。”</p>
<p>傅咸《司隶教》曰：“闻南方有以蜀妪作茶粥卖，为事打破其器具。又卖饼于市，而禁茶粥以缺蜀姥何哉！”</p>
<p>《神异记》：“余姚人虞洪入山采茗，遇一道士牵三青牛，引洪至瀑布山曰：’予丹丘子也。闻子善具饮，常思见惠。山中有大茗可以相给，祈子他日有瓯牺之余，乞相遗也。’因立奠祀。后常令家人入山，获大茗焉。”</p>
<p>左思《娇女诗》：“吾家有娇女，皎皎颇白皙。小字为纨素，口齿自清历。有姊字惠芳，眉目粲如画。驰骛翔园林，果下皆生摘。贪华风雨中，倏忽数百适。心为茶荈剧，吹嘘对鼎䥶。”</p>
<p>张孟阳《登成都楼诗》云：“借问杨子舍，想见长卿庐。程卓累千金，骄侈拟五侯。门有连骑客，翠带腰吴钩。鼎食随时进，百和妙且殊。披林采秋橘，临江钓春鱼。黑子过龙醢，果馔逾蟹蝑。芳茶冠六情，溢味播九区。人生苟安乐，兹土聊可娱。”</p>
<p>傅巽《七诲》：“蒲桃、宛柰、齐柿、燕栗、峘阳黄梨、巫山朱橘、南中茶子、西极石蜜。”</p>
<p>弘君举食檄：寒温既毕，应下霜华之茗，三爵而终，应下诸蔗、木瓜、元李、杨梅、五味橄榄、悬豹、葵羹各一杯。孙楚歌：‘茱萸出芳树颠，鲤鱼出洛水泉，白盐出河东，美豉出鲁渊。姜桂茶荈出巴蜀，椒橘、木兰出高山，蓼苏出沟渠，精稗出中田。’”</p>
<p>华佗《食论》：“苦茶久食益意思。”</p>
<p>壶居士《食忌》：“苦茶久食羽化。与韭同食，令人体重。”郭璞《尔雅注》云：“树小似栀子，冬生叶，可煮羹饮，今呼早取为茶，晚取为茗，或一曰荈，蜀人名之苦茶。”</p>
<p>《世说》：“任瞻字育长，少时有令名。自过江失志，既下饮，问人云：‘此为茶为茗？’觉人有怪色，乃自分明云：‘向问饮为热为冷？’”</p>
<p>《续搜神记·晋武帝》：“宣城人秦精，常入武昌山采茗，遇一毛人长丈余，引精至山下，示以丛茗而去。俄而复还，乃探怀中橘以遗精，精怖，负茗而归。”</p>
<p>晋四王起事，惠帝蒙尘，还洛阳，黄门以瓦盂盛茶上至尊。</p>
<p>《异苑》：“剡县陈务妻少，与二子寡居，好饮茶茗。以宅中有古冢，每饮，辄先祀之。二子患之曰：’古冢何知？徒以劳。’意欲掘去之，母苦禁而止。其夜梦一人云：吾止此冢三百余年，卿二子恒欲见毁，赖相保护，又享吾佳茗，虽潜壤朽骨，岂忘翳桑之报。及晓，于庭中获钱十万，似久埋者，但贯新耳。母告，二子惭之，从是祷馈愈甚。”</p>
<p>《广陵耆老传》：“晋元帝时有老姥，每旦独提一器茗，往市鬻之，市人竞买，自旦至夕，其器不减，所得钱散路傍孤贫乞人。人或异之，州法曹絷之狱中，至夜，老姥执所鬻茗器，从狱牖中飞出。”</p>
<p>《艺术传》：“敦煌人单道开不畏寒暑，常服小石子。所服药有松桂蜜之气，所饮茶苏而已。”释道该说《续名僧传》：“宋释法瑶姓杨氏，河东人，永嘉中过江遇沈台真，请真君武康小山寺，年垂悬车，饭所饮茶，永明中敕吴兴礼致上京，年七十九。”</p>
<p>《宋江氏家传》：“江统字应迁，愍怀太子洗马，尝上疏谏云：‘今西园卖酰面蓝子菜茶之属，亏败国体。’”</p>
<p>《宋录》：“新安王子鸾、豫章王子尚，诣昙济道人于八公山，道人设茶茗，子尚味之曰：此甘露也，何言茶茗。”</p>
<p>王微《杂诗》：“寂寂掩高阁，寥寥空广厦。待君竟不归，收领今就槚。</p>
<p>鲍昭妹令晖著《香茗赋》。</p>
<p>南齐世祖武皇帝遗诏：“我灵座上，慎勿以牲为祭，但设饼果、茶饮、干饭、酒脯而已。”</p>
<p>梁刘孝绰、谢晋安王饷米等，启传诏：李孟孙宣教旨，垂赐米、酒、瓜、笋、菹、脯、酢、茗八种，气苾新城，味芳云松。江潭抽节，迈昌荇之珍；疆场擢翘，越葺精之美。羞非纯束野麏，裛似雪之鲈；鲊异陶瓶河鲤，操如琼之粲。茗同食粲酢，颜望柑免，千里宿舂，省三月种聚。小人怀惠，大懿难忘。陶弘景《杂录》：“苦茶轻换骨，昔丹丘子青山君服之。”</p>
<p>《后魏录》：“琅琊王肃仕南朝，好茗饮莼羹。及还北地，又好羊肉酪浆，人或问之：茗何如酪？肃曰：茗不堪与酪为奴。”</p>
<p>《桐君录》：“西阳武昌庐江昔陵好茗，皆东人作清茗。茗有饽，饮之宜人。凡可饮之物，皆多取其叶，天门冬、拔揳取根，皆益人。又巴东别有真茗茶，煎饮令人不眠。俗中多煮檀叶，并大皂李作茶，并冷。又南方有瓜芦木，亦似茗，至苦涩，取为屑茶，饮亦可通夜不眠。煮盐人但资此饮，而交广最重，客来先设，乃加以香芼辈。《坤元录》：“辰州溆浦县西北三百五十里无射山，云蛮俗当吉庆之时，亲族集会，歌舞于山上，山多茶树。”</p>
<p>《括地图》：“临遂县东一百四十里有茶溪。”</p>
<p>山谦之《吴兴记》：“乌程县西二十里有温山，出御荈。《夷陵图经》：“黄牛、荆门、女观望州等山，茶茗出焉。”</p>
<p>《永嘉图经》：“永嘉县东三百里有白茶山。”</p>
<p>《淮阴图经》：“山阳县南二十里有茶坡。”</p>
<p>《茶陵图经》云：“茶陵者，所谓陵谷，生茶茗焉。”《本草·木部》：“茗，苦茶，味甘苦，微寒，无毒，主瘘疮，利小便，去痰渴热，令人少睡。秋采之苦，主下气消食。注云：春采之。”</p>
<p>《本草·菜部》：“苦茶，一名荼，一名选，一名游冬。生益州川谷山陵道傍，凌冬不死。三月三日采干。注云：疑此即是今茶，一名荼，令人不眠。本草注。”按《诗》云“谁谓荼苦”，又云“堇荼如饴”，皆苦菜也。陶谓之苦茶，木类，非菜流。茗，春采谓之苦?茶。</p>
<p>《枕中方》：“疗积年瘘，苦茶、蜈蚣并灸，令香熟，等分捣筛，煮甘草汤洗，以末傅之。”</p>
<p>《孺子方》：“疗小儿无故惊蹶，以葱须煮服之。”</p>
<h4 id="茶经八之出">茶经·八之出</h4>
<p>山南以峡州上，襄州、荆州次，衡州下，金州、梁州又下。</p>
<p>淮南以光州上，义阳郡、舒州次，寿州下，蕲州、黄州又下。</p>
<p>浙西以湖州上，常州次，宣州、杭州、睦州、歙州下，润州、苏州又下。</p>
<p>剑南以彭州上，绵州、蜀州次，邛州次，雅州、泸州下，眉州、汉州又下。</p>
<p>浙东以越州上，明州、婺州次，台州下。</p>
<p>黔中生恩州、播州、费州、夷州，江南生鄂州、袁州、吉州，岭南生福州、建州、韶州、象州。其恩、播、费、夷、鄂、袁、吉、福、建、泉、韶、象十一州未详。往往得之，其味极佳。</p>
<h4 id="茶经九之略">茶经·九之略</h4>
<h4 id="茶经十之图">茶经·十之图</h4>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
