<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>竹书纪年 注解</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">竹书纪年 注解</h1>
<p class="author">hbaolong@vip.qq.com</p>
</header>
<center>
<a href="/">返回首页</a> <a href="/booklist/">第三书单</a> <a
href="/index_hash5.html">HASH5</a>
</center>
<hr>
<center>
<a href="/3place/zsjn">返回首页</a> <a
href="/3place/zsjn/mingju.html">本书名句</a> <a
href="/3place/zsjn/memo.html">本书注解</a> <a
href="/3place/zsjn/index_rich.html">丰富目录</a> <a
href="/3place/zsjn/index_readcal.html">同读日历</a> <a
href="/3place/zsjn/index_timeline.html">时间线</a> <a
href="/3place/zsjn/index_books.html">引用书籍</a> <a
href="/3place/zsjn/index_words.html">使用字频</a>
<div id="wx_pic" style="margin:0 auto;display:none;">
<img src='/img/logo.png'/>
</div>
</center>
<ol type="1">
<li><h4 id="黄帝轩辕氏">黄帝轩辕氏</h4></li>
<li><p>〔母曰附宝，见大电绕北斗枢星，光照郊野，感而孕。二十五月而生帝于寿丘。弱而能言，龙颜，有圣德，劾百神朝而使之。应龙攻蚩尤，战虎、豹、熊、罴四兽之力。以女魃止淫雨。天下既定，圣德光被，群瑞毕臻。有屈轶之草生于庭，佞人入朝，则草指之，是以佞人不敢进。〕</p></li>
<li><p>〔初制冕服。〕</p></li>
<li><p>〔有景云之瑞，赤方气与青方气相连，赤方中有两星，青方中有一星，凡三星，皆黄色，以天清明时见于摄提，名曰景星。帝黄服斋于宫中，坐于玄扈、洛水之上。有凤凰集，不食生虫，不履生草，或止帝之东园，或巢于阿阁，或鸣于庭，其雄自歌，其雌自舞。麒麟在囿，神鸟来仪。有大蝼如羊，大螾如虹。帝以土气胜，遂以土德王。〕</p></li>
<li><p>〔庚申，天雾，三日三夜，昼昏。帝问天老、力牧、容成曰：“于公何如？”天老曰：“臣闻之，国安，其主好文，则凤凰居之。国乱，其主好武，则凤凰去之。今凤凰翔于东郊而乐之，其鸣音中夷则，与天相副。以是观之，天有严教以赐帝，帝勿犯也。”召史卜之，龟燋。史曰：“臣不能占也，其问之圣人。”帝曰：“已问天老、力牧、容成矣。”史北面再拜曰：“龟不违圣智，故燋。”雾既除，游于洛水之上，见大鱼，杀五牲以醮之，天乃甚雨，七日七夜，鱼流于海，得图书焉。《龙图》出河，《龟书》出洛，赤文篆字，以授轩辕，接万神于明庭，今塞门谷口是也。〕</p></li>
<li><p>〔帝陟。</p></li>
<li><h4 id="帝挚少昊氏">帝挚少昊氏</h4></li>
<li><p>〔约案：帝挚少昊氏〔《左氏·昭十七年传》：“我高祖少皞挚之立也。”〕，母曰女节，见星如虹，下流华渚，既而梦接意感，生少昊。登帝位，有凤凰之瑞。或曰名清，不居帝位，帅鸟师，居西方，以鸟纪官。〕</p></li>
<li><h4 id="帝颛顼高阳氏">帝颛顼高阳氏</h4></li>
<li><p>〔母曰女枢，见瑶光之星，贯月如虹，感己于幽房之宫，生颛顼于若水。首戴干戈，有圣德。生十年而佐少昊氏，二十而登帝位。〕</p></li>
<li><p>〔术器作乱，辛侯灭之。〕</p></li>
<li><h4 id="帝喾高辛氏">帝喾高辛氏</h4></li>
<li><p>〔生而骈齿，有圣德，初封辛侯，代高阳氏王天下。使瞽人拊鞞鼓，击钟磬，凤皇鼓翼而舞。〕</p></li>
<li><p>〔帝子挚立，九年而废。〕</p></li>
<li><h4 id="帝尧陶唐氏">帝尧陶唐氏</h4></li>
<li><p>〔母曰庆都，生于斗维之野，常有黄云覆其上。及长，观于三河，常有龙随之。一旦，龙负图而至，其文要曰：“亦受天祐。”眉八采，须发长七尺二寸，面锐上丰下，足履翼宿。既而阴风四合，赤龙感之。孕十四月而生尧于丹陵，其状如图。及长，身长十尺，有圣德，封于唐。梦攀天而上。高辛氏衰，天下归之。〕</p></li>
<li><p>〔命羲和历象。〕</p></li>
<li><p>〔帝在位七十年，景星出翼，凤皇在庭，朱草生，嘉禾秀，甘露润，醴泉出，日月如合璧，五星如连珠。厨中自生肉，其薄如箑，摇动则风生，食物寒而不臭，名曰“箑脯”。又有草荚阶而生，月朔始生一荚，月半而生十五荚，十六日以后日落一荚，及晦而尽，月小则一荚焦而不落，名曰“蓂荚”，一曰“历荚”。洪水既平，归功于舜，将以天下禅之，乃洁斋修坛场于河、洛，择良日，率舜等升首山，遵河渚。有五老游焉，盖五星之精也。相谓曰：“《河图》将来告帝以期，知我者重瞳黄姚。”五老因飞为流星，上入昴。二月辛丑昧明，礼备，至于日昃，荣光出河，休气四塞，白云起，回风摇，乃有龙马衔甲，赤文绿色，缘坛而上，吐《甲图》而去。甲似龟，背广九尺，其图以白玉为检，赤玉为柙，泥以黄金，约以青绳。检文曰：“闓色授帝舜。”言虞、夏当受天命。帝乃写其言，藏于东序。后二年二月仲辛，率群臣东沈璧于洛。礼毕，退俟，至于下昃，赤光起，元龟负书而出，背甲赤文成字，止于坛。其书言当禅舜。遂让舜。〕</p></li>
<li><p>〔帝子丹朱避舜于房陵，舜让，不克。朱遂封于房，为虞宾。三年，舜即天子之位。〕</p></li>
<li><h4 id="帝舜有虞氏">帝舜有虞氏</h4></li>
<li><p>〔母曰握登，见大虹意感，而生舜于姚墟。目重瞳子，故名重华。龙颜大口，黑色，身长六尺一寸。舜父母憎舜，使其涂廪，自下焚之，舜服鸟工衣服飞去。又使浚井，自上填之以石，舜服龙工衣自傍而出。耕于历，梦眉长与发等，遂登庸。〕</p></li>
<li><p>〔作大韶之乐。</p></li>
<li><p>〔西王母之来朝，献白环、玉玦。〕</p></li>
<li><p>〔在位十有四年，奏钟石笙管未罢，而天大雷雨，疾风发屋拔木，桴鼓播地，钟磬，乱行，舞人顿伏，乐正狂走。舜乃磬堵持衡而笑曰：“明哉，天下非一人之天下也，亦乃见于钟石笙管乎。”乃荐禹于天，使行天子事也。于是和气普应，庆云兴焉，若烟非烟，若云非云，郁郁纷纷，萧索轮囷，百工相和而歌《卿云》。帝乃倡之曰：“庆云烂兮，糺缦缦兮，日月光华，旦复旦兮。”群臣咸进，顿首曰：“明明上天，烂然星陈。日月光华，弘于一人。”帝乃再歌曰：“日月有常，星辰有行。四时从经，万姓允诚。于予论乐，配天之灵。迁于圣贤，莫不咸听。
乎鼓之，轩乎舞之。精华已竭，褰裳去之。”于是八风循通，庆云丛集，蟠龙奋迅于其藏，蛟鱼踊跃于其渊，龟鳖咸出其穴，迁虞而事夏。舜乃设坛于河，依尧故事。至于下昃，荣光休气至，黄龙负图，长三十二尺，广九尺，出于坛畔，赤文绿错，其文言当禅禹。〕</p></li>
<li><p>〔义钧封于商，是谓商均。后育，娥皇也。鸣条有苍梧之山，帝崩，遂葬焉，今海州。〕</p></li>
<li><h4 id="帝禹夏后氏">帝禹夏后氏</h4></li>
<li><p>〔母曰修己，出行，见流星贯昴，梦接意感，既而吞神珠。修己背剖，而生禹于石纽。虎鼻大口，两耳参镂，首戴钩铃，胸有玉斗，足文履已，故名文命。长有圣德。长九尺九寸。梦自洗于河，取水饮之。又有白狐九尾之瑞。当尧之世，舜举之。禹观于河，有长人白面鱼身，出曰：“吾河精也。”呼禹曰：“文命治水。”言讫，授禹《河图》，言治水之事，乃退入于渊。禹治水既毕，天锡玄圭，以告成功。夏道将兴，草木畅茂，青龙止于郊，祝融之神降于崇山。乃受舜禅，即天子之位。洛出龟书，是为《洪范》。三年丧毕，都于阳城。〕</p></li>
<li><p>〔颁夏时于邦国。〕</p></li>
<li><p>〔南巡狩，济江，中流有二黄龙负舟，舟人皆惧。禹笑曰：“吾受命于天，屈力以养人。生，性也；死，命也。奚忧龙哉。”龙于是曳尾而逝。〕</p></li>
<li><p>〔夏六月，雨金于夏邑。</p></li>
<li><p>〔禹荐益于天。七年，禹崩，三年丧毕，天下归启。〕</p></li>
<li><h4 id="帝启">帝启</h4></li>
<li><p>〔诸侯从帝归于冀都。大飨诸侯于璇台。〕</p></li>
<li><p>〔王帅师伐有扈，大战于甘〔有扈，在始平鄠县〕。〕</p></li>
<li><h4 id="帝太康">帝太康</h4></li>
<li><h4 id="帝仲康">帝仲康</h4></li>
<li><p>〔世子相出居商丘，依邳侯〔一作“依同姓诸侯斟灌、斟寻”〕。〕</p></li>
<li><h4 id="帝相">帝相</h4></li>
<li><p>〔征淮夷。〕</p></li>
<li><p>〔斟灌之墟，是为帝丘。后缗方娠，逃出自窦，归于有仍。伯靡奔有鬲氏。〕</p></li>
<li><p>〔明年，后缗生少康。既长，为仍牧正，惎浇，能戒之。浇使椒求之，将至仍，少康逃奔有虞，为之庖正，以除其害。虞思于是妻之以二姚，而邑诸纶。有田一成，有众一旅，能布其德，而兆其谋，以收夏众，抚其官职。夏之遗臣伯靡，自有鬲氏收二斟之烬以伐浞。浞恃浇皆康娱，日忘其恶而不为备。少康使汝艾谍浇。初，浞娶纯狐氏，有子早死，其妇曰女歧，寡居。浇强圉，往至其户，阳有所求。女歧为之缝裳，共舍而宿。汝艾夜使人袭断其首，乃女歧也。浇既多力，又善走，艾乃畋猎，放犬逐兽，因嗾浇颠陨，乃斩浇以归于少康。于是，夏众灭浞，奉少康归于夏邑。诸侯始闻之，立为天子，祀夏配天，不失旧物。〕</p></li>
<li><h4 id="帝少康">帝少康</h4></li>
<li><p>〔后稷之后不窋失官，至是而复。〕</p></li>
<li><h4 id="帝杼">帝杼</h4></li>
<li><p>〔杼或作帝宇，一曰伯杼。杼，能帅禹者也，故夏后氏报焉。〕</p></li>
<li><h4 id="帝芬">帝芬</h4></li>
<li><p>〔芬或曰芬发。〕</p></li>
<li><h4 id="帝芒">帝芒</h4></li>
<li><p>〔芒或曰帝荒。〕</p></li>
<li><h4 id="帝泄">帝泄</h4></li>
<li><p>〔殷侯子亥宾于有易而淫焉，有易之君绵臣杀而放之。故殷上甲微假师于河伯，以伐有易，灭之，遂杀其君绵臣。中叶衰而上甲微复兴，故商人报焉。〕</p></li>
<li><h4 id="帝不降">帝不降</h4></li>
<li><h4 id="帝扃">帝扃</h4></li>
<li><p>〔三代之世内禅，惟不降实有圣德。〕</p></li>
<li><h4 id="帝廑">帝廑</h4></li>
<li><p>〔一名胤甲。〕</p></li>
<li><p>〔昆吾氏迁于许〔己姓，名樊，封于卫，夏衰为伯，迁于旧许〕。〕</p></li>
<li><h4 id="帝孔甲">帝孔甲</h4></li>
<li><p>〔废豕韦氏，使刘累豢龙。〕</p></li>
<li><p>〔王好事鬼神，肆行淫乱，诸侯化之，夏政始衰。田于东阳掞山，天大风晦盲，孔甲迷惑，入于民室。主人方乳，或曰：“后来见良日也，之子必大吉。”或又曰：“不胜也，之子必有殃。”孔甲闻之曰：“以为余一人子，夫谁殃之。”乃取其子以归。既长，为斧所戕，乃作《破斧之歌》，是为东音。刘累所畜龙一雌死，潜醢以食夏后，夏后飨之，既而使求之，惧而迁于鲁阳，其后为范氏。〕</p></li>
<li><p>〔殷侯复归于商丘。〕</p></li>
<li><h4 id="帝昊">帝昊</h4></li>
<li><p>〔昊一作皋。〕</p></li>
<li><p>〔使豕韦氏复国〔夏衰，昆吾、豕韦相继为伯〕。〕</p></li>
<li><h4 id="帝发">帝发</h4></li>
<li><p>〔诸夷宾于王门，再保墉会于上池，诸夷入舞。〕</p></li>
<li><p>〔泰山震。〕</p></li>
<li><h4 id="帝癸">帝癸</h4></li>
<li><p>〔毁容台。</p></li>
<li><p>〔地震。</p></li>
<li><p>〔初作辇。〕</p></li>
<li><p>〔癸命扁伐山民，山民女于桀二人，曰琬，曰琰。后爱二人，女无子焉，斫其名于苕华之玉。苕是琬，华是琰，而弃其元妃于洛，曰妹喜，于倾宫饰瑶台居之。〕</p></li>
<li><p>〔三日并出。</p></li>
<li><p>〔杀其大夫关龙逢。</p></li>
<li><p>〔夏师败绩，桀出奔三朡。商师征三朡，战于郕，获桀于焦门，放之于南巢。</p></li>
<li><h4 id="殷商成汤">殷商成汤</h4></li>
<li><p>〔名履。〕</p></li>
<li><p>〔汤有七名而九征。放桀于南巢而还，诸侯八译而来者千八百国，奇肱氏以车至，乃同尊天乙履为天子，三让，遂即天子之位。初，高辛氏之世妃曰简狄，以春分玄鸟至之日，从帝祀郊禖，与其妹浴于玄丘之水。有玄鸟衔卵而坠之，五色甚好，二人竞取，覆以玉筐。简狄先得而吞之，遂孕。胸剖而生契。长为尧司徒，成功于民，受封于商。后十三世，生主癸。主癸之妃曰扶都，见白气贯月，意感，以乙日生汤，号天乙。丰下锐上，皙而有髯，句身而扬声，长九尺，臂有四肘，是为成汤。汤在亳，能修其德。伊挚将应汤命，梦乘船过日月之傍，汤乃东至于洛，观帝尧之坛，沈璧退立，黄鱼双踊，黑鸟随之止于坛，化为黑玉。又有黑龟，并赤文成字，言夏桀无道，汤当代之。檮杌之神，见于邳山。有神牵白狼衔钩而入商朝。金德将盛，银自山溢。汤将奉天命放桀，梦及天而舐之，遂有天下。商人后改天下之号曰殷。〕</p></li>
<li><p>〔始屋夏社。〕</p></li>
<li><p>〔氐、羌来宾。〕</p></li>
<li><p>〔夏桀卒于亭山。</p></li>
<li><p>〔铸金币。〕</p></li>
<li><p>〔王祷于桑林，雨。〕</p></li>
<li><p>〔初巡狩，定献令。〕</p></li>
<li><h4 id="外丙">外丙</h4></li>
<li><p>〔名胜。〕</p></li>
<li><h4 id="仲壬">仲壬</h4></li>
<li><p>〔名庸。〕</p></li>
<li><h4 id="太甲">太甲</h4></li>
<li><p>〔名至。〕</p></li>
<li><p>〔伊尹放太甲于桐，乃自立。</p></li>
<li><p>〔约按：此文与前后不类，盖后世所益。〕</p></li>
<li><p>〔初祀方明。〕</p></li>
<li><h4 id="沃丁">沃丁</h4></li>
<li><p>〔名绚。〕</p></li>
<li><h4 id="小庚约案史记作太庚">小庚〔约案：《史记》作“太庚”〕</h4></li>
<li><p>〔名辨。〕</p></li>
<li><h4 id="小甲">小甲</h4></li>
<li><p>〔名高。〕</p></li>
<li><h4 id="雍己">雍己</h4></li>
<li><p>〔名胄。〕</p></li>
<li><h4 id="大戊">大戊</h4></li>
<li><p>〔名密。〕</p></li>
<li><p>〔大戊遇祥桑，侧身修行。三年之后，远方慕明德，重译而至者七十六国。商道复兴，庙为中宗〔《竹书》作“太宗”〕。〕</p></li>
<li><h4 id="仲丁">仲丁</h4></li>
<li><p>〔名庄。〕</p></li>
<li><h4 id="外壬">外壬</h4></li>
<li><p>〔名发。〕</p></li>
<li><p>〔邳人、姺人叛。〕</p></li>
<li><h4 id="河亶甲">河亶甲</h4></li>
<li><p>〔名整。〕</p></li>
<li><h4 id="祖乙">祖乙</h4></li>
<li><p>〔名滕。〕</p></li>
<li><p>〔自耿迁于庇。〕</p></li>
<li><p>〔祖乙之世，商道复兴，庙为中宗〔《史记》与《无逸》皆无之〕。〕</p></li>
<li><h4 id="祖辛">祖辛</h4></li>
<li><p>〔名旦。〕</p></li>
<li><h4 id="开甲史记作沃甲">开甲〔《史记》作“沃甲”〕</h4></li>
<li><p>〔名逾。〕</p></li>
<li><h4 id="祖丁">祖丁</h4></li>
<li><p>〔名新。〕</p></li>
<li><h4 id="南庚">南庚</h4></li>
<li><p>〔名更。〕</p></li>
<li><h4 id="阳甲一名和甲">阳甲〔一名“和甲”〕</h4></li>
<li><p>〔名和。〕</p></li>
<li><h4 id="盘庚">盘庚</h4></li>
<li><p>〔名旬。〕</p></li>
<li><h4 id="小辛">小辛</h4></li>
<li><p>〔名颂。〕</p></li>
<li><h4 id="小乙">小乙</h4></li>
<li><p>〔名敛。〕</p></li>
<li><h4 id="武丁">武丁</h4></li>
<li><p>〔名昭。〕</p></li>
<li><p>〔视学养老。〕</p></li>
<li><p>〔氐、羌来宾。〕</p></li>
<li><p>〔王，殷之大仁也。力行王道，不敢荒宁，嘉靖殷邦，至于小大，无时或怨。是时舆地，东不过江、黄，西不过氐、羌，南不过荆蛮，北不过朔方，而颂声作，礼废而复起，庙号高宗。〕</p></li>
<li><h4 id="祖庚">祖庚</h4></li>
<li><p>〔名曜。〕</p></li>
<li><h4 id="祖甲国语作帝甲">祖甲〔《国语》作“帝甲”〕</h4></li>
<li><p>〔名载。〕</p></li>
<li><p>〔冬，王返自西戎〔祖甲西征，得一丹山〕。〕</p></li>
<li><p>〔命邠侯组绀。〕</p></li>
<li><p>〔王旧在野，及即位，知小人之依，能保惠庶民，不悔鳏寡。迨其末也，繁刑以携远，殷道复衰〔《国语》曰：“玄王勤商，十有四世，帝甲乱之，七世而陨。”〕。〕</p></li>
<li><h4 id="冯辛史记作廪辛">冯辛〔《史记》作“廪辛”〕</h4></li>
<li><p>〔名先。〕</p></li>
<li><h4 id="庚丁">庚丁</h4></li>
<li><p>〔名嚣。〕</p></li>
<li><h4 id="武乙">武乙</h4></li>
<li><p>〔名瞿。〕</p></li>
<li><p>〔邠迁于岐周。〕</p></li>
<li><p>〔命周公亶父，赐以岐邑。〕</p></li>
<li><p>〔王畋于河、渭，暴雷震死。〕</p></li>
<li><h4 id="文丁史记作大丁非">文丁〔《史记》作“大丁”，非〕</h4></li>
<li><p>〔名杞。〕</p></li>
<li><p>〔王杀季历。</p></li>
<li><h4 id="帝乙">帝乙</h4></li>
<li><p>〔名羡。〕</p></li>
<li><p>〔夏六月，周地震。〕</p></li>
<li><h4 id="帝辛">帝辛</h4></li>
<li><p>〔名受〔即纣也，曰受辛〕。〕</p></li>
<li><p>〔命九侯、周侯、邘侯〔周侯为西伯昌〕。〕</p></li>
<li><p>〔作炮烙之刑。〕</p></li>
<li><p>〔雨土于亳。〕</p></li>
<li><p>〔作琼室，立玉门。〕</p></li>
<li><p>〔冬，王游于淇。〕</p></li>
<li><p>〔伯夷、叔齐自孤竹归于周。〕</p></li>
<li><p>〔有赤乌集于周社。</p></li>
<li><p>〔王锡命西伯，得专征伐。</p></li>
<li><p>〔冬十二月，昆夷侵周。〕</p></li>
<li><p>〔西伯自程迁于丰。〕</p></li>
<li><p>〔西伯使世子发营镐。〕</p></li>
<li><p>〔王使胶鬲求玉于周。〕</p></li>
<li><p>〔有女子化为丈夫。〕</p></li>
<li><p>〔嶢山崩。〕</p></li>
<li><p>〔二日并出。〕</p></li>
<li><p>〔王囚箕子，杀王子比干，微子出奔。〕</p></li>
<li><p>〔秋，周师次于鲜原。</p></li>
<li><h4 id="卷下">卷下</h4></li>
<li><h4 id="周武王">周武王</h4></li>
<li><p>〔名发。初，高辛氏之世妃曰姜嫄，助祭郊禖，见大人迹，履之，当时歆如有人道感己，遂有身而生男。以为不祥，弃之隘巷，羊牛避而不践；又送之山林之中，会伐林者；又取而置寒冰上，大鸟以一翼籍覆之。姜嫄以为异，乃收养焉，名之曰弃。枝颐有异相。长为尧稷官，有功于民。后稷之孙曰公刘，有德，诸侯皆以天子之礼待之。初，黄帝之世谶言曰：“西北为王，期在甲子，昌制命，发行诛，旦行道。”及公刘之后，十三世而生季历。季历之十年，飞龙盈于殷之牧野，此盖圣人在下位将起之符也。季历之妃曰太任，梦长人感己，溲于豕牢而生昌，是为周文王。龙颜虎肩，身长十尺，胸有四乳。太王曰：“吾世当有兴者，其在昌乎！”季历之兄曰太伯，知天命在昌，适越，终身不反，弟仲雍从之，故季历为嗣以及昌。昌为西伯，作邑于丰。文王之妃曰太姒，梦商庭生棘，太子发植梓树于阙间，化为松柏棫柞。以告文王，文王币率群臣，与发并拜告梦。季秋之甲子，赤爵衔书及丰，置于昌户。昌拜稽首受。其文要曰：“姬昌苍帝子，亡殷者纣王。”将畋，史编卜之，曰：“将大获，非熊非罴，天遣太师以佐昌。臣太祖史畴为禹卜畋，得皋陶。其兆类此。”至于磻溪之水，吕尚钓于涯，王下趋拜曰：“望公七年，乃今见光景于斯。”尚立变名答曰：“望钓得玉璜，其文要曰：‘姬受命，昌来提，撰尔洛钤报在齐。’”尚出游，见赤人自洛出，授尚书：“命曰吕，佐昌者子。”文王梦日月著其身，又鷟鸑鸣于岐山。孟春六旬，五纬聚房。后有凤凰衔书，游文王之都。书又曰：“殷帝无道，虐乱天下。星命已移，不得复久。灵祇远离，百神吹去。五星聚房，昭理四海。”文王既没，太子发代立，是为武王。武王骈齿望羊。将伐纣，至于孟津，八百诸侯，不期而会，咸曰：“纣可伐矣。”武王不从。及纣杀比干，囚箕子，微子去之，乃伐纣。渡孟津，中流，白鱼跃入王舟。王俯取鱼，长三尺，目下有赤文成字，言纣可伐。王写以世字，鱼文消。燔鱼以告天。有火自天止于王屋，流为赤乌，乌衔谷焉。谷者，纪后稷之德；火者，燔鱼以告天，天火流下，应以吉也。遂东伐纣，胜于牧野。兵不血刃，而天下归之。乃封吕尚于齐。周德既隆，草木茂盛，蒿堪为宫室，因名蒿室。既有天下，遂都于镐。〕</p></li>
<li><p>〔王亲禽受于南单之台，遂分天之明。</p></li>
<li><p>〔荐殷于太庙，遂大封诸侯。</p></li>
<li><p>〔初狩方岳，诰于沬邑。</p></li>
<li><p>〔秋，王师灭蒲姑。〕</p></li>
<li><p>〔冬十有二月，王陟，年九十四。〕</p></li>
<li><h4 id="成王">成王</h4></li>
<li><p>〔名诵。〕</p></li>
<li><p>〔庚午，周公诰诸侯于皇门。</p></li>
<li><p>〔秋，大雷电以风。王逆周文公于郊。遂伐殷。〕</p></li>
<li><p>〔迁殷民于卫。</p></li>
<li><p>〔夏四月，初尝麦。</p></li>
<li><p>〔夏五月，王至自奄。〕</p></li>
<li><p>〔迁殷民于洛邑，遂营成周。〕</p></li>
<li><p>〔春二月，王如丰。</p></li>
<li><p>〔命鲁侯禽父、齐侯伋迁庶殷于鲁。</p></li>
<li><p>〔肃慎氏来朝，王使荣伯锡肃慎氏命。〕</p></li>
<li><p>〔越裳氏来朝。</p></li>
<li><p>〔唐叔献嘉禾，王命唐叔归禾于周文公。</p></li>
<li><p>〔约案：周平公即君陈，周公之子，伯禽之弟。〕</p></li>
<li><p>〔王锡韩侯命。〕</p></li>
<li><p>〔夏六月，鲁大禘于周公庙。〕</p></li>
<li><p>〔冬，洛邑告成。〕</p></li>
<li><p>〔凤凰见，遂有事于河。</p></li>
<li><p>〔归于宗周，遂正百官，黜丰侯。〕</p></li>
<li><p>〔周文公薨于丰。〕</p></li>
<li><p>〔冬十月，归自东都，大事于太庙。〕</p></li>
<li><p>〔约案：离戎，骊山之戎也。为林氏所伐，告于成王。〕</p></li>
<li><p>〔归于宗周。</p></li>
<li><p>〔约案：咸阳天雨金，三年，国有大丧。〕</p></li>
<li><h4 id="康王">康王</h4></li>
<li><p>〔名钊。〕</p></li>
<li><p>〔诸侯朝于丰宫。〕</p></li>
<li><p>〔吉禘于先王。</p></li>
<li><p>〔秋，毛懿公薨。〕</p></li>
<li><p>〔王南巡狩，至九江庐山。〕</p></li>
<li><h4 id="昭王">昭王</h4></li>
<li><p>〔名瑕。〕</p></li>
<li><p>〔冬十二月，桃李华。〕</p></li>
<li><p>〔秋七月，鲁人弑其君宰。〕</p></li>
<li><p>〔祭公、辛伯从王伐楚。</p></li>
<li><h4 id="穆王">穆王</h4></li>
<li><p>〔名满。〕</p></li>
<li><p>〔冬十月，筑祇宫于南郑。</p></li>
<li><p>〔以下都于西郑。〕</p></li>
<li><p>〔冬十月，王北巡狩，遂征犬戎。〕</p></li>
<li><p>〔秋七月，西戎来宾。</p></li>
<li><p>〔夏四月，王畋于军丘。</p></li>
<li><p>〔作重璧台。</p></li>
<li><p>〔王命造父封于赵。〕</p></li>
<li><p>〔秋八月，迁戎于太原。</p></li>
<li><p>〔荆人来贡。〕</p></li>
<li><h4 id="共王">共王</h4></li>
<li><p>〔名繄。〕</p></li>
<li><h4 id="懿王">懿王</h4></li>
<li><p>〔名坚。〕</p></li>
<li><p>〔懿王之世，兴居无节，号令不时，挈壶氏不能共其职，诸侯于是携德。〕</p></li>
<li><h4 id="孝王">孝王</h4></li>
<li><p>〔名辟方。〕</p></li>
<li><h4 id="夷王">夷王</h4></li>
<li><p>〔名燮。〕</p></li>
<li><p>〔冬，雨雹，大如砺。</p></li>
<li><p>〔王陟。〕</p></li>
<li><h4 id="厉王">厉王</h4></li>
<li><p>〔名胡〔居彘，有汾水焉，故又曰汾王〕。〕</p></li>
<li><p>〔命卿士荣夷公落。</p></li>
<li><p>〔齐献公山薨。〕</p></li>
<li><p>〔芮伯良夫戒百官于朝。〕</p></li>
<li><p>〔召穆公帅师追荆蛮，至于洛。〕</p></li>
<li><p>〔楚子勇卒。〕</p></li>
<li><p>〔陈幽公薨。〕</p></li>
<li><p>〔宋僖公薨。〕</p></li>
<li><p>〔杞武公薨。〕</p></li>
<li><p>〔楚子严卒。〕</p></li>
<li><p>〔大旱既久，庐舍俱焚，会汾王崩，卜于大阳，兆曰：“厉王为祟。”周公、召公乃立太子靖，共和遂归国。和有至德，尊之不喜，废之不怒，逍遥得志于共山之首。〕</p></li>
<li><h4 id="宣王">宣王</h4></li>
<li><p>〔名靖。〕</p></li>
<li><p>〔复田赋。</p></li>
<li><p>〔鲁慎公薨。</p></li>
<li><p>〔齐武公寿薨。〕</p></li>
<li><p>〔秋八月，方叔帅师伐荆蛮。〕</p></li>
<li><p>〔王帅师伐徐戎，皇父、休父从王伐徐戎，次于淮。</p></li>
<li><p>〔楚子霜卒。〕</p></li>
<li><p>〔王命樊侯仲山甫城齐。〕</p></li>
<li><p>〔鲁武公来朝，锡鲁世子戏命。〕</p></li>
<li><p>〔齐人弑其君厉公无忌，立公子赤。〕</p></li>
<li><p>〔王锡虢文公命。〕</p></li>
<li><p>〔陈僖公孝薨。</p></li>
<li><p>〔王师伐太原之戎，不克。〕</p></li>
<li><p>〔燕僖侯卒。</p></li>
<li><p>〔戎人灭姜邑。</p></li>
<li><p>〔晋穆侯费生薨，弟殇叔自立，世子仇出奔。〕</p></li>
<li><h4 id="幽王">幽王</h4></li>
<li><p>〔名涅。〕</p></li>
<li><p>〔晋世子仇归于晋，杀殇叔。晋人立仇，是为文侯。</p></li>
<li><p>〔初增赋。</p></li>
<li><p>〔冬，大震电。〕</p></li>
<li><p>〔夏六月，陨霜。〕</p></li>
<li><p>〔陈夷公薨。〕</p></li>
<li><p>〔皇父作都于向。〕</p></li>
<li><p>〔西戎灭盖。</p></li>
<li><p>〔王立褒姒之子曰伯服为太子。〕</p></li>
<li><p>〔秋九月，桃杏实。</p></li>
<li><p>〔申人、鄫人及犬戎入宗周，弑王及郑桓公。犬戎杀王子伯服，执褒姒以归。</p></li>
<li><h4 id="平王名宜臼">平王〔名宜臼〕</h4></li>
<li><p>〔自东迁以后始纪晋事，王即位皆不书。〕</p></li>
<li><p>〔晋侯会卫侯、郑伯、秦伯，以师从王入于成周。〕</p></li>
<li><p>〔鲁孝公薨。</p></li>
<li><p>〔王锡师徒郑伯命。〕</p></li>
<li><p>〔郑人灭虢。〕</p></li>
<li><p>〔宋戴公薨。〕</p></li>
<li><p>〔郑迁于溱、洧。〕</p></li>
<li><p>〔秦初用族刑。〕</p></li>
<li><p>〔王人戍申。〕</p></li>
<li><p>〔宋宣公薨。</p></li>
<li><p>〔鲁惠公卒。〕</p></li>
<li><p>〔三月庚戌，王陟。〕</p></li>
<li><h4 id="桓王名林">桓王〔名林〕</h4></li>
<li><p>〔翼侯焚曲沃之禾而还。</p></li>
<li><p>〔公子万救翼，荀叔轸追之，至于家谷。〕</p></li>
<li><p>〔芮伯万出奔魏〔万之母逐万〕。〕</p></li>
<li><p>〔晋曲沃灭荀，以其地赐大夫原氏黯，是为荀叔。</p></li>
<li><h4 id="庄王名佗">庄王〔名佗〕</h4></li>
<li><h4 id="釐王名胡齐">釐王〔名胡齐〕</h4></li>
<li><p>〔王陟。〕</p></li>
<li><h4 id="惠王名阆">惠王〔名阆〕</h4></li>
<li><p>〔周阳白兔舞于市。〕</p></li>
<li><p>〔王陟。〕</p></li>
<li><h4 id="襄王名郑">襄王〔名郑〕</h4></li>
<li><p>〔秦穆公帅师送公子重耳，围令狐、桑泉、臼衰，皆降于秦师。狐毛与先轸御秦，至于庐柳，乃谓秦穆公使公子絷来与师言，次于郇，盟于军。</p></li>
<li><h4 id="顷王名壬臣">顷王〔名壬臣〕</h4></li>
<li><h4 id="匡王名班">匡王〔名班〕</h4></li>
<li><p>〔晋灵公为赵穿所杀，赵盾使穿迎公子黑臀于周，立之。〕</p></li>
<li><h4 id="定王名瑜">定王〔名瑜〕</h4></li>
<li><h4 id="简王名夷">简王〔名夷〕</h4></li>
<li><p>〔楚共王会宋平公于湖阳。〕</p></li>
<li><h4 id="灵王名泄心">灵王〔名泄心〕</h4></li>
<li><h4 id="景王名贵">景王〔名贵〕</h4></li>
<li><p>〔冬十二月，桃杏华。〕</p></li>
<li><h4 id="敬王名丐">敬王〔名丐〕</h4></li>
<li><h4 id="元王名仁">元王〔名仁〕</h4></li>
<li><p>〔王陟。〕</p></li>
<li><h4 id="贞定王名介">贞定王〔名介〕</h4></li>
<li><p>〔荀瑶伐中山，取穷鱼之丘。〕</p></li>
<li><h4 id="考王名嵬">考王〔名嵬〕</h4></li>
<li><h4 id="威烈王名午">威烈王〔名午〕</h4></li>
<li><p>〔於越灭滕。〕</p></li>
<li><p>〔田悼子卒，田布杀其大夫公孙孙，公孙会以廪丘叛于赵。田布围廪丘，翟角、赵孔屑、韩氏救廪丘，及田布战于龙泽，田师败逋。〕</p></li>
<li><h4 id="安王名骄">安王〔名骄〕</h4></li>
<li><p>〔大风，昼昏。</p></li>
<li><p>〔魏城洛阳及安邑、王垣。</p></li>
<li><h4 id="烈王名喜">烈王〔名喜〕</h4></li>
<li><p>〔於越大夫寺区定越乱，立初无余，是为莽安。〕</p></li>
<li><p>〔魏觞诸侯于范台。</p></li>
<li><p>〔赵成侯偃、韩懿侯若伐我葵。〕</p></li>
<li><p>〔我师伐赵，围蜀阳。</p></li>
<li><h4 id="显王名扁">显王〔名扁〕</h4></li>
<li><p>〔秦子向命为蓝君。〕</p></li>
<li><p>〔王发逢忌之薮以赐民。</p></li>
<li><p>〔地忽长十丈有余，高尺半。〕</p></li>
<li><p>〔雨黍于齐。〕</p></li>
<li><p>〔王会郑釐侯于巫沙。〕</p></li>
<li><p>〔瑕阳人自秦导岷山青衣水来归。〕</p></li>
<li><p>〔龙贾帅师筑长城于西边。</p></li>
<li><p>〔王及郑釐侯盟于巫沙，以释它阳之围，归釐于郑。〕</p></li>
<li><p>〔於越子无颛卒，是为菼蠋卯，次无疆立。〕</p></li>
<li><p>〔秦公孙壮帅师城上枳、安陵、山民。</p></li>
<li><p>〔东周与郑高都，郑釐侯来朝中阳。</p></li>
<li><p>〔齐侯使楚景舍来求成。</p></li>
<li><p>〔晋取玄武、濩泽〔即雷泽，舜渔处〕。〕</p></li>
<li><p>〔楚伐徐州。〕</p></li>
<li><p>〔孙何取 阳。</p></li>
<li><p>〔与齐田盻战于马陵。〕</p></li>
<li><p>〔九月，秦卫鞅伐我西鄙。</p></li>
<li><p>〔秦封卫鞅于邬，改名曰尚。〕</p></li>
<li><p>〔王与诸侯会于徐州。</p></li>
<li><p>〔王会郑威侯于巫沙。〕</p></li>
<li><h4 id="慎靓王名定">慎靓王〔名定〕</h4></li>
<li><p>〔二月，城阳、向，更名阳为河雍，向为高平。〕</p></li>
<li><h4
id="隐王史记作赧王名延盖赧隐声相近">隐王〔《史记》作赧王，名延。盖赧、隐声相近〕</h4></li>
<li><p>〔燕子之杀公子平，不克。齐师杀子之，醢其身。〕</p></li>
<li><p>〔魏以张仪为相。〕</p></li>
<li><p>〔秦王来见于蒲坂关。</p></li>
<li><p>〔魏败赵将韩举。〕</p></li>
<li><p>〔楚庶章率师来会我，次于襄丘。〕</p></li>
<li><p>〔楚入雍氏，楚人败。〕</p></li>
<li><p>〔今王终二十年。〕</p></li>
</ol>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
