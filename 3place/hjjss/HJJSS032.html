<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>0404皇极经世书032-2025年09月22日-皇极经世书</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">0404皇极经世书032-2025年09月22日-皇极经世书</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="观物篇三十一-以运经世七">观物篇三十一　以运经世七</h4>
<p>经元之甲一　经会之午七</p>
<p>经运之己一百八十六</p>
<p>经世之子二千二百二十一</p>
<p>甲子　周威烈王九年，魏城少梁。</p>
<p>乙丑　秦灵公卒，季父立，是谓简公。</p>
<p>丙寅</p>
<p>丁卯　魏伐秦，韩伐郑。</p>
<p>戊辰　齐伐晋，魏伐中山。</p>
<p>己巳</p>
<p>庚午　齐田庄子卒，子太公和继。赵城平城。</p>
<p>辛未　鲁元公卒，子显继，是谓穆公。</p>
<p>壬申　晋韩武子卒，子景侯虔继。赵献子卒，子烈侯籍继。魏伐秦。</p>
<p>癸酉　韩伐郑，取雍邱。魏灭中山。楚简王卒，子当继，是谓声王。</p>
<p>甲戌　郑伐韩，取负黍。</p>
<p>乙亥　宋昭公卒，子悼公购继。赵以田公仲为相。</p>
<p>丙子　齐宣公卒，子康公贷继。田惠以廪邱叛。</p>
<p>丁丑</p>
<p>戊寅　晋韩、赵、魏求为诸侯于周。</p>
<p>己卯　周威烈王崩，太子骄嗣位，是谓安王。楚声王遇盗卒，子疑立，是谓悼王。</p>
<p>庚辰　秦攻魏阳狐。</p>
<p>辛巳　秦简公卒，子惠公继。韩景侯卒，子烈侯继。赵烈侯卒，弟武侯立。魏文侯以卜子夏、段干木为师。西门豹为将，守邺。吴起为将，守西河。田成子为相，乐羊为将，同韩、赵伐楚，至于乘丘。</p>
<p>壬午　癸未</p>
<p>甲申　韩盗杀相侠累。</p>
<p>乙酉</p>
<p>丙戌　晋烈公卒，子孝公继。</p>
<p>丁亥</p>
<p>戊子　魏伐郑，取酸枣，又败秦军于注。楚伐韩，取负黍。</p>
<p>己丑</p>
<p>庚寅　齐田和徙其君康公于海上，食一城。秦伐韩宜阳，拔六城。韩、赵大败楚师于大梁。</p>
<p>辛卯　鲁败齐于平陆。齐伐魏，取襄陵。</p>
<p>壬辰　秦伐魏，侵晋。</p>
<p>癸巳　齐田和会魏文侯于浊泽，求为诸侯。魏请于周及诸侯，皆许之。</p>
<p>经世之丑二千二百二十二</p>
<p>甲午　周安王十五年，秦惠公卒，出子悼公继。韩烈侯卒，子文侯继。魏文侯卒，子武侯继。赵武侯卒，烈侯子敬侯继。</p>
<p>乙未　田和称诸侯于齐，列于周纪。魏攻赵邯郸。</p>
<p>丙申　韩伐郑，取阳城。伐宋，执宋公于彭城。魏城安邑及王垣。赵师破齐于灵丘。齐太公和卒，子桓公午继。秦庶长改杀出子及其母，迎灵公之子于河西，立之，是谓献公。</p>
<p>丁酉　赵破齐师于廪丘。</p>
<p>戊戌　魏败赵师于兔台。</p>
<p>己亥　齐、魏以卫伐赵，取刚平。</p>
<p>庚子　赵会楚伐魏，取棘蒲。楚悼王卒，诛杀相吴起，王子继，是谓肃王，诛害吴起者七十余家。</p>
<p>辛丑　齐伐燕，取桑丘。</p>
<p>壬寅　齐康公死于海上，齐桓侯卒，子因齐立，是谓威王。</p>
<p>癸卯　晋孝公卒，子静公俱酒继。韩、赵、魏伐齐，至于灵丘。</p>
<p>甲辰　韩文侯卒，子哀侯继。赵攻中山，战于房子。鲁穆公卒，子共公继。</p>
<p>乙巳　周安王崩，太子喜嗣位，是谓烈王。魏武侯、韩哀侯、赵敬侯同灭晋，而三分其地。以静公为家人，食端氏一城。</p>
<p>丙午　韩灭郑，徙都之。赵敬侯卒，子成侯继。宋休公卒，子辟公继。</p>
<p>丁未</p>
<p>戊申　鲁伐齐，入阳关。赵伐齐，至博陵。</p>
<p>己酉　卫拔齐薛陵，攻赵北蔺。赵拔卫卿邑七十三。宋辟公卒，子剔成继。</p>
<p>庚戌　韩严弑其君哀侯，立其子懿侯。魏武侯卒，公子争国。赵伐魏，立公子罃，是谓惠王。赵败秦军于鄗安。</p>
<p>辛亥　赵伐齐，至鄄。魏败赵师于覃怀。齐威王烹阿夫夫，封即墨大夫万家。楚肃王卒，弟良夫继，是谓宣王。</p>
<p>壬子　周烈王崩，弟扁嗣位，是谓显王。齐西败赵、魏之师于浊泽，赵输长城，魏入观齐。魏败韩于马陵。</p>
<p>癸丑　韩、魏攻周。</p>
<p>甲寅　赵、韩分周为二。</p>
<p>乙卯　魏会赵攻秦，不利于洛阳。</p>
<p>丙辰　齐攻秦，不利于石门。魏伐宋，取仪台。</p>
<p>丁巳　周显王西贺秦献公，魏与秦会于杜平。</p>
<p>戊午</p>
<p>己未　秦献公卒，子孝公继，败魏师于少梁。魏败韩师于浍。</p>
<p>庚申　魏拔赵皮牢。</p>
<p>辛酉　致文武胙于秦孝公。东周君惠公卒，子杰继。韩、赵、魏伐齐。</p>
<p>壬戌　秦用卫鞅。韩懿侯卒，子昭侯继。</p>
<p>癸亥</p>
<p>经世之寅二千二百二十三</p>
<p>甲子　周显王十二年，宋取韩黄池。齐封邹忌为成侯。</p>
<p>乙丑　赵会燕于河上，会齐于平陆。鲁、卫、宋、郑朝魏。</p>
<p>丙寅　鲁共公卒，子康公继。齐会赵于郊，会魏于平陆，会秦于杜平。</p>
<p>丁卯　秦攻魏师于元里，取少梁。魏围赵邯郸。</p>
<p>戊辰　韩攻东周君，取陵观及邢邱。齐田忌、孙膑救赵，败魏于桂陵。是年，齐始称王。</p>
<p>己巳　秦大良造卫鞅会韩、赵之师，围魏襄陵。</p>
<p>庚午　韩用申不害为相。秦、赵伐魏，魏归赵邯郸，盟于漳水之上。</p>
<p>辛未　赵成侯卒，世子继，是谓肃侯。秦开阡陌，大筑冀阙于咸阳，自雍徙都之。</p>
<p>壬申</p>
<p>癸酉　赵夺晋君端氏，徙之屯留。秦初为赋。</p>
<p>甲戌</p>
<p>乙亥　鲁康公卒，子景公继。</p>
<p>丙子　丁丑</p>
<p>戊寅　周显王锡秦孝公命为伯。齐威王卒，子宣王辟疆继。</p>
<p>己卯　诸侯西贺秦。</p>
<p>庚辰　齐人救韩，田忌、田婴、孙膑大败魏师于马陵，获将庞涓及世子申。</p>
<p>辛巳　楚宣王卒，子威王继。秦夺魏河西七百里。魏去安邑，徙都大梁。</p>
<p>壬午</p>
<p>癸未　秦孝公卒，子惠文君继，是谓惠文王。商鞅奔魏，魏不受，入于秦。</p>
<p>甲申　秦惠文君夷商鞅族。苏秦入秦，秦不受。</p>
<p>乙酉　周显王西贺秦，孟轲为魏卿。</p>
<p>丙戌　秦拔韩宜阳。魏惠王卒，子襄王继。齐宣王会魏襄王于鄄。</p>
<p>丁亥　苏秦会赵、燕、韩、魏、齐、楚六国之师，盟于洹水之上，以攻秦。至于函谷。韩作高门。是年，楚灭越，获王无疆，尽取其地，东开地至浙江。魏始称王，田婴为相。</p>
<p>戊子　燕文公卒，子易王立。韩昭侯卒，子惠王立。楚败齐师于徐州。齐田婴诈楚，故不利。</p>
<p>己丑　齐会魏伐赵，又伐燕，取十城。</p>
<p>庚寅　秦伐魏。</p>
<p>辛卯　宋乱，公弟偃弑其君，代立，是谓元王。</p>
<p>壬辰　楚威王卒，子怀王槐继。魏伐楚，取陉山。秦伐魏，取汾阴。</p>
<p>癸巳　秦用张仪为相。陈轸适楚。楚灭蜀，魏输秦上郡。</p>
<p>经世之卯二千二百二十四</p>
<p>甲午　周显王四十二年，齐会魏攻韩之桑邱。</p>
<p>乙未　赵肃侯卒，子定继，是谓武灵王。齐用孟轲为上卿。</p>
<p>丙申　孟轲去齐。</p>
<p>丁酉　秦始称王。齐宣王卒，子湣王地继。秦筑上郡塞。</p>
<p>戊戌　韩、燕称王。楚破魏襄陵，入城，移兵攻齐。秦张仪会齐、楚执政于桑。</p>
<p>己亥　秦张仪出相魏、燕，会韩、魏二君于区鼠。</p>
<p>庚子　周显王崩，子定嗣位，是谓慎靓王。是年，赵始称王。齐封田婴于薛，盗杀苏秦于齐。苏代复相燕。燕王卒，子哙继，子之专国。苏代使齐。</p>
<p>辛丑　宋伐楚，取地三百里，始称王。秦、齐交婚。</p>
<p>壬寅　魏襄王卒，子哀王继。张仪复相秦。</p>
<p>癸卯　楚会齐、赵、韩、魏、燕攻秦，不利。齐独后。秦樗里疾大败六国之师，获将申差及韩、魏二公子。</p>
<p>甲辰　齐败魏师于观津，与秦争雌雄。鲁景公卒，子平公继。秦败韩师于浊泽，韩请割名都一以助伐楚，既而背之。秦又伐韩，败韩师于岸门。楚救不至。燕王哙以国属子之。</p>
<p>乙巳　齐伐燕，秦伐赵，拔中都及西阳。</p>
<p>丙午　周慎靓王崩，子延继，是谓赧王，称西周君。秦拔义渠二十五城，又取韩之石章。</p>
<p>丁未　楚齐和亲。燕乱，将市被攻子之不克，返攻世子，又不克，死。</p>
<p>戊申　楚攻秦，不利。秦伐齐，楚救不至。秦张仪结楚，樗里疾攻赵。己酉　楚怀王大伐秦，不利；又伐，又不利。秦庶长魏章会齐、韩之师，大败楚师于蓝田，又败之于丹水之阳，获其将屈丐，遂取汉中地，置黔中郡。韩宣王卒，世子苍继，是谓襄王。齐以五都兵攻燕，燕乱，国人立太子平，是谓昭王。</p>
<p>庚戌　楚屈原使齐，秦张仪使楚，会楚、齐、韩、赵、魏、燕六国西事秦，至咸阳，而秦惠王卒，子武王继。燕起金台，以礼郭槐。乐毅自魏至，邹衍自齐至，剧辛自赵至。</p>
<p>辛亥　秦会魏于临晋。张仪、魏章适魏，樗里疾、甘茂为相。</p>
<p>壬子　楚合齐以善韩。</p>
<p>癸丑　秦武王会魏哀王于应，会韩襄王于临晋。</p>
<p>甲寅　东西二周君相攻。楚围韩之雍邱。秦甘茂拔韩之宜阳。武王举周鼎，绝膑而死。国人迎母弟稷于赵而立之，是谓昭襄王，太后临朝称制，魏冉专政。赵武灵王改用胡服。</p>
<p>乙卯　秦复韩武遂，严君疾、向寿为相。甘茂适魏。</p>
<p>丙辰　楚绝齐以善秦。</p>
<p>丁巳　秦昭王与楚怀王会于黄棘，复之上庸。</p>
<p>戊午　齐、韩、魏攻楚，楚求救于秦。鲁平公卒，子文公贾继。秦取韩武遂，拔魏蒲坂。</p>
<p>己未　秦复魏蒲坂，会韩于武遂。</p>
<p>庚申　楚伐秦，不利。秦昭襄王会齐、韩、魏伐楚，败之于重邱。</p>
<p>辛酉　齐孟尝君入秦为质。</p>
<p>壬戌　楚怀王放大夫屈原于江滨，与秦昭襄王会于武关，不复。国人迎太子横于齐而立之，是谓顷襄王，其弟子兰为令尹。齐归秦泾阳君，孟尝君自秦逃归。秦会齐、魏伐楚，取八城。赵拔燕中山，攘地北至燕代，西至九源。</p>
<p>癸亥　齐会韩、魏伐秦，至于函谷。秦伐楚，取十六城，赵武灵王称主父，会群臣于东宫，废太子章，而授庶子何立，是谓惠文王，以肥义为之相，北略地，南入秦，称使者。</p>
<p>经世之辰二千二百二十五</p>
<p>甲子　周赧王十八年，楚怀王于秦逃归，不克。</p>
<p>乙丑　楚怀王卒于秦，楚遂绝秦。魏哀王卒，子昭王继。齐会韩、魏、赵、宋五国之兵攻秦，至盐氏而还。秦与韩、魏河北及封陵以和。韩襄王卒，子釐王继。赵主父灭中山，徙其王于肤施，封废太子章于代，号安阳君，使田不礼为之相。</p>
<p>丙寅　秦免楼缓相，穰侯魏冉复相，率师攻魏。赵安阳君及田不礼作难，公子成及大夫李兑平之，主父死于沙邱宫。</p>
<p>丁卯　秦向寿伐韩，拔武始。</p>
<p>戊辰　楚与秦复和。韩伐秦，不利。秦左庶长白起大败韩及诸侯之师于伊阙，取城五，坑军二十四万，获将公孙喜。</p>
<p>己巳　楚逆妇于秦。秦魏冉免相，大良造白起伐魏，取垣；攻楚，拔宛。</p>
<p>庚午　秦魏冉复相，封陶邑。司马错伐韩轵及邓。</p>
<p>辛未　齐有田甲之难，免孟尝君相。魏献河东地方四百里入秦。韩献武遂二百里入秦。赵会齐伐韩。</p>
<p>壬申　齐复孟尝君相。秦伐韩，拔六十一城。</p>
<p>癸酉　齐秦约称东西帝，复罢。</p>
<p>甲戌　齐孟尝君谢病。秦昭襄王巡汉中及上郡、河北，拔魏新垣及曲阳。</p>
<p>乙亥　齐灭宋，至于泗上，十二诸侯、邹鲁之君皆称臣。南取楚之淮北，西侵韩、赵、魏。魏献秦安邑。秦伐魏之河内，攻韩之夏山。</p>
<p>丙子　齐孟尝君以薛属魏。秦昭襄王会楚顷襄王于宛，会赵惠文王于中阳，伐齐，拔九城。</p>
<p>丁丑　燕乐毅会秦、楚、韩、魏五国之师伐齐，大败齐师于济西，遂入临淄，拔城七十，拜乐毅上卿，封昌国君，留围齐即墨及莒。齐湣王保莒，楚使淖齿救齐，杀齐湣王于莒。莒人立其子法章，是谓襄王。荀卿行祭酒。</p>
<p>戊寅　楚顷襄王会秦昭襄王于鄢。秦穰侯伐魏，至于国。</p>
<p>己卯　秦昭襄王会韩釐王于新城，会魏昭王于新名，伐赵，拔二城；伐韩，取六邑。</p>
<p>庚辰　楚会魏、赵伐秦。秦伐楚，魏冉复相。赵使蔺相如入秦献璧。</p>
<p>辛巳　楚割上庸及汉中，请和于秦。秦白起拔赵二城，司马错拔楚上庸。燕昭王卒。子惠王继，以骑劫代乐毅。乐毅奔赵。赵惠文王与秦昭襄王会于渑池，蔺相如相。</p>
<p>壬午　齐田单大败燕君于即墨，获将骑劫，复城七十，迎襄王自莒入临淄。封田单安平君。秦白起拔楚西陵。</p>
<p>癸未　楚顷襄王出奔陈，郢陷于秦。大良造白起破楚入郢，烧夷陵，以郢为南郡。封起武安君。</p>
<p>甲申　秦拔楚巫及黔中，作黔中郡。魏昭王卒，子安釐王继。</p>
<p>乙酉　楚东取江旁十五邑以扞秦。魏拔秦二城，封无忌信陵君。</p>
<p>丙戌　秦兵围大梁，魏入温请和。秦以穰侯为相国。韩暴鸢救魏不利。赵廉颇拔魏房子、安阳。</p>
<p>丁亥　魏芒卯攻韩，不利。秦师救韩，败赵、魏之师十五万于华阳。魏入南阳请和，以其地为南阳郡。</p>
<p>戊子　韩釐王卒，子桓惠王继。赵取东胡地。</p>
<p>己丑　楚黄歇奉太子完入秦为质，求平，又取韩。魏伐燕，田单拔燕中阳。秦会楚、韩、赵、魏伐燕。燕惠王卒，子武成王继。赵蔺相如伐齐。</p>
<p>庚寅　秦穰侯伐齐，取刚寿，以广陶邑。范雎自魏入秦。</p>
<p>辛卯　秦师伐韩以逼周。</p>
<p>壬辰　秦中更胡伤攻赵阏与，赵奢击之，有功，封马服君，与廉颇同位。秦人为之少惧。</p>
<p>癸巳　秦拔魏怀义。</p>
<p>经世之巳二千二百二十六</p>
<p>甲午　周赧王四十八年，秦太子卒于魏。</p>
<p>乙未　秦拔魏郪邱，罢穰侯相国及宣太后权，以客卿范雎为相，封应侯。魏冉就国。赵惠文王卒，子丹继，是谓孝成王，太后专政。</p>
<p>丙申　齐襄王卒，子建继。田单攻赵。秦以安国君为太子，宣太后卒。拔赵三城，进围邯郸。赵出长安君，为质于齐，求救赵。胜为相，封平原君。</p>
<p>丁酉　齐用田单为相。秦白起伐韩，拔九城。</p>
<p>戊戌　楚顷襄王卒，太子完自秦亡归继，是谓考烈王。以左徒黄歇为令尹，号春申君，封于吴。食淮北地。秦白起拔韩南郡。</p>
<p>己亥　楚献地于秦，乞和。秦五大夫贲伐韩，拔十五城，以绝太行路。韩冯亭以上党入于赵，赵受韩上党，廉颇军长平。</p>
<p>庚子　楚伐鲁，取徐州。秦白起攻赵长平。</p>
<p>辛丑　秦武安君大败赵军于长平，进围邯郸。赵以赵括代廉颇将，长平遂陷，兵四十万为秦所坑。</p>
<p>壬寅　秦分军为三，罢武安君白起将，以王龁代，攻赵，拔赵武安及皮牢。司马梗北定上党。赵使苏代使秦。</p>
<p>癸卯　秦加范雎相国，王龁围邯郸，张唐攻魏。燕武成王卒，子孝王继。赵平原君求救于楚、魏。</p>
<p>甲辰　楚春申君、魏信陵君救赵。秦起武安君白起。不克，杀之于杜邮。</p>
<p>乙巳　周赧王会齐、韩、赵、魏兵，出伊阙攻秦。不利，西奔秦。秦昭王灭周，尽入其地三十六城，徙其王于惮狐。楚灭鲁，以齐荀卿为兰陵令。</p>
<p>丙午　秦徙周民及九鼎于咸阳，蔡泽自燕入秦，代范雎相。燕孝王卒，子喜继。</p>
<p>丁未　楚、齐、韩、燕、赵皆服于秦。魏独后，秦使将军樛伐之，取吴城。</p>
<p>戊申　秦郊上帝于雍邱。赵徙都巨鹿。</p>
<p>己酉　赵平原君卒。</p>
<p>庚戌　秦昭襄王卒，太子安国继，是谓孝王。立三日，又卒，子楚立，是谓庄襄王，以华阳夫人为后，子政为太子，吕不韦为丞相，封文信侯，食河南十万户。楚春申君入吊于秦。燕将栗腹攻赵，不利。赵廉颇破燕军于鄗，封信平侯。</p>
<p>辛亥　东周君会诸侯攻秦，不利，没于秦。秦丞相吕不韦平东周，尽入其地，置三川郡，徙其君于阳人。赵廉颇伐燕，围其国。</p>
<p>壬子　秦蒙骜拔赵太原，拔韩荥阳及成皋。</p>
<p>癸丑　秦蒙骜拔魏高都，又举赵三十城。楚、齐、魏、韩、燕、赵攻秦，不利。</p>
<p>甲寅　秦庄襄王卒，太子政继，是谓始皇帝。以吕不韦为相国，号仲父，同太后专政。李斯为舍人。齐田单屠聊城。魏无忌自赵归国，率楚、齐、韩、赵、燕五国之师，败秦军于河外，走蒙骜，追至函谷。</p>
<p>乙卯　秦蒙骜平晋阳。</p>
<p>丙辰　赵孝成王卒，子偃继，是谓悼襄王，以乐乘代廉颇将。颇奔魏。</p>
<p>丁巳　秦蒙骜攻魏，拔二城；攻韩，拔十二城。</p>
<p>戊午　魏釐王卒，子景愍王卒，信陵君亦卒。赵将李牧取燕二城。</p>
<p>己未　秦拔魏二十城，置东郡。赵伐燕，获将剧辛。</p>
<p>庚申　楚考烈王会齐、韩、赵、魏、燕五国之兵伐秦，至于函谷，不利，东徙都寿春。春申君就国于吴。</p>
<p>辛酉　秦拔魏之汲，赵拔魏之邺。</p>
<p>壬戌　秦封嫪毐长信侯，关政于内。韩桓惠王卒，子安继。</p>
<p>癸亥　长信侯嫪毐作难，攻鄿年宫，不克，伏诛。徙太后于雍，流蜀者四千家。楚考烈王卒，子幽王悍继。</p>
<p>经世之午二千二百二十七</p>
<p>甲子　秦始皇帝十年，吕不韦坐嫪毐事免相，李斯为相。齐赵来置酒，复华阳太后于甘泉宫。</p>
<p>乙丑　秦王翦、桓拔赵九城。赵悼襄王卒，子迁继。秦兵攻邺。</p>
<p>丙寅　秦会魏伐楚及韩。文信侯吕不韦自杀。</p>
<p>丁卯　秦桓大败赵军十万于平阳。韩公子非使秦，不还。</p>
<p>戊辰　秦桓破赵宜安及赤丽，韩王安朝秦。</p>
<p>己巳　秦伐赵，一军攻邺，一军攻狼孟。燕太子丹自秦逃归。赵李牧扞秦有功。</p>
<p>庚午　魏献秦丽邑。</p>
<p>辛未　秦内史腾灭韩，获其王，以其地为颍川郡。</p>
<p>壬申　秦王翦下井陉，大破赵军，进围巨鹿。赵以赵葱代李牧、颜聚代司马尚将。</p>
<p>癸酉　秦王翦灭赵，获其王，以其地为赵郡。楚幽王卒，母弟犹立，庶兄负刍杀犹，代立。魏景愍王卒，子假继。赵亡太子嘉称王于代，会燕军于上谷。</p>
<p>甲戌　秦王翦破燕军于易水。燕荆轲使秦，不还。</p>
<p>乙亥　秦王翦、王贲灭燕，获其太子丹。翦谢病还，拔楚十城。</p>
<p>丙子　秦王贲灭魏，决河灌大梁，获其王。</p>
<p>丁丑　秦王翦破楚，杀其将项燕。楚丧师于蕲，走寿春。</p>
<p>戊寅　秦王翦、蒙武灭楚，获其王，以其地为楚郡。</p>
<p>己卯　秦王贲平辽东，获燕王。平代，获赵太子。王翦定越，以其地为会稽郡。</p>
<p>庚辰　秦王翦灭齐，获其王，以其地为齐郡，东至海及朝鲜，西至临洮、羌中，南至北向户，北至阴山、辽东，分天下地为三十六郡，罢侯置守，铸天下兵为十二金人，徙天下豪富十二万户于咸阳，大建宫室，作阿房，为万世业，称始皇帝。更以建亥月为岁首。</p>
<p>辛巳　西巡狩，至于陇右、北地。及回中，乃复。</p>
<p>壬午　东巡狩，至于邹峄，封太山，禅梁甫，南登琅邪。丞相隗林、王绾，卿士李斯、王戊，五大夫赵婴，将军杨樛及九侯，勒帝功于金石，表于海上。遂南至于衡山，浮江自南郡由武关，乃复。</p>
<p>癸未　东巡狩，至博浪沙中遇盗，遂登之罘，刻石纪功。北由上党，乃复。</p>
<p>甲申　乙酉</p>
<p>丙戌　北巡狩，至于碣石。由上郡，乃复。使蒙恬击胡，取河南地。</p>
<p>丁亥　南取陆梁地，为桂林象郡。又北斥匈奴，自榆中并河以东属之阴山，为三十四县，城河上为塞。又使蒙恬渡河，取高阙、陶山，北假中筑亭障。</p>
<p>戊子　置酒咸阳宫，聚天下书焚之。</p>
<p>己丑　聚天下学士于骊山，坑之。广阿房宫，自咸阳达于渭南。庚寅</p>
<p>辛卯　南巡狩，至于云梦。右丞相冯去疾留守，左丞相李斯从行。少子胡亥请行，至九疑浮江，东至于会稽，又北至于琅邪，由平原达沙丘，崩。左丞相李斯、宦氏赵高假帝书，更立少子胡亥，赐上郡太子、将军蒙恬死，遂还咸阳。胡亥立，是谓二世皇帝。葬始皇帝骊山。</p>
<p>壬辰　宦氏赵高为中郎令，专政。东巡狩，至于会稽，北又至于辽东，乃复。大杀王族及群臣，复广阿房，征天下材士，以五万人为屯卫，咸阳三百里不得食其谷。戍卒陈胜称王于楚，关东郡邑皆杀其令长，以应陈胜，而西攻秦。陈胜将武臣称王于赵，魏咎称王于魏，狄人田儋称王于齐，楚人项梁举兵会稽，徐人刘季称兵丰沛，陈胜兵西攻秦，至于戏。</p>
<p>癸巳　秦杀右丞相冯去疾、将军冯劫，及囚左丞相李斯，谏罢阿房故也。将军章邯灭陈胜于城父，破项梁于定陶，平田儋于临济，渡河北攻赵。田儋死，其弟荣立儋子市为王。陈胜将秦嘉立胜子景驹为王，项梁杀景驹，求楚怀王孙心，立之保盱台。项梁死，其子羽军彭城，其将刘季军砀山。楚王心收项梁军，自盱台徙彭城，以刘季为砀郡长，封武安侯，俾南略地而西攻秦。以项羽为鲁国公，封长安侯，俾北救赵而西攻秦。约先入关者王。</p>
<p>经世之未二千二百二十八</p>
<p>甲午　秦二世三年，中郎令赵高称丞相，杀李斯，及弑其君胡亥于望夷宫，代立不克，立二世兄之子婴为王，婴立，夷赵高三族。沛公兵十万，由武关入，至咸阳。秦子婴降于轵道，收图籍，封宫室府库，示众人以约法三章，还军灞上，以待东诸侯；项羽北救赵，杀大将军宋义，至巨鹿，大败章邯军于洹水，秦军降者二十万，悉坑之于新安。合齐、赵、魏、韩、燕五国之兵四十万，由函谷而入，会沛公于戏，而屠咸阳，杀子婴，收子女玉帛，焚宫室府库。</p>
<p>乙未　项羽渝约，自主封建，立楚王心为义帝，徙之江南，都郴；封沛公季为汉王，迁之汉中，都南郑；分秦关中为三，一封降将章邯为雍王，都废邱；一封降将司马欣为塞王，都栎阳；一封降将董翳为翟王，都高奴。分齐为三，一封齐将田都为临淄王，都临淄；一封齐将田安为济北王，都博阳；一封齐王田市为胶东王，都即墨。分楚为三，一封楚将英布为九江王，都六；一封楚将共敖为临江王，都江陵；一封番君吴芮为衡山王，都邾。分赵为二，一封楚将张耳为常山王，都襄国；一封赵王歇为代王，都雁门；分韩为二，一封楚将申阳为河南王，都洛阳；一封韩成为韩王，都阳翟。分魏为二，一封赵将司马卯为殷王，都朝歌；一封魏王豹为魏王，都平阳。分燕为二，一封燕将臧荼为燕王，都蓟；一封燕王韩广为辽东王，都无终。封吴芮将梅鋗十万户侯，赵歇将陈余环三县，田市将田荣不及封。羽自称西楚伯王，王梁地九郡，都彭城。诸王之在戏下者，咸遣罢兵就国。羽亦东出，使人杀义帝于江上，杀韩王成，以郑昌代之。臧荼杀韩广于燕，并有其地；田荣杀田都、田安、田市于齐，并有其地，称齐王，彭越受荣符以覆梁地，陈余受荣兵以破常山。赵王歇自代迁都巨鹿，张耳走汉。项羽北破田荣于齐，荣死，弟横立荣子广，复保城阳。</p>
<p>丙申　汉王自南郑东收三秦、二韩五侯兵，合三河士五十六万东伐楚，入彭城，取重宝美女，为置酒高会。项羽至自伐齐，大败汉军于睢水，杀十余万，并获汉王父母妻子。汉王退保荥阳，筑甬道以通敖仓粟，使将韩信、张耳攻魏赵。丞相萧何兵至自关中，自此日战于京索间。</p>
<p>丁酉　楚围汉于荥阳，拔之，纪信、周苛、枞公死之。汉退师，保成皋。九江王英布降于汉，彭越破楚军于下邳，韩信、张耳平魏、赵，还军修武。汉王自成皋北渡河，至修武，使张耳收兵越地，韩信伐齐，卢绾、刘贾南渡白马津，会彭越攻楚。楚又拔汉成皋。</p>
<p>戊戌　汉复取成皋，与楚对兵广武。韩信平齐，乞封假王。项羽请和，约分天下于鸿沟，归汉王父母妻子，还军至阳夏。汉军复至，楚复败汉军。汉又大会韩信、彭越、英布及诸侯兵于垓下。</p>
<p>己亥　汉灭楚，项羽死于东城。汉王以鲁国公礼，葬羽于谷城。楚之诸侯而王者并降封侯，封齐王韩信为楚王，治下邳；建成侯彭越为梁王，治定陶；九江王英布为淮南王，治广陵；韩王信为韩王，治阳翟；衡山王吴芮为长沙王，治临湘。肇帝位于汜水之阳，西都长安，大建宫室。燕王臧荼不恭命，攻下代郡。往平之，获臧荼。以太尉卢绾为燕王。齐王田广卒，叔横立，入于海。</p>
<p>庚子　帝游云梦，会诸侯于陈，执楚王韩信归，降为淮阴侯，分其地为二，一封刘贾为荆王，治淮东；一封弟交为楚王，治淮西。别封子肥为齐王，徙韩王信为太原王。匈奴寇马邑，韩王信以众叛。帝尊父太公为太上皇。</p>
<p>辛丑　帝北征韩王信于铜鞮，信走匈奴。遂及匈奴，至于平城。匈奴围帝于平城七日。樊哙北定代，以兄仲为代王。</p>
<p>壬寅　建未央宫。代王刘仲自雁门逃归，废为合阳侯。以陈豨为代王。</p>
<p>癸卯　大朝诸侯于未央宫。赵相贯高事觉。</p>
<p>甲辰　太上皇及太上后崩。陈豨以雁门叛，帝北征，诛淮阴侯韩信，并夷三族。以萧何为相国。</p>
<p>乙巳　梁王彭越以定陶叛，平之，夷三族。淮南王英布以广陵叛，兼有淮东西地。</p>
<p>丙午　帝征淮南，平之，夷英布三族。周勃平代，获陈豨于当城。帝崩，太子盈践位，是谓惠帝，太后吕氏临朝称制。萧何、曹参、陈平、周勃辅政，葬高祖于长陵。卢绾以燕叛。</p>
<p>丁未　太后杀赵王如意，及其母夫人戚氏。齐王肥献阳城，为鲁元公主汤沐邑。</p>
<p>戊申　相国萧何卒，曹参为相国。</p>
<p>己酉　城长安。</p>
<p>庚戌　除挟书律。</p>
<p>辛亥　相国曹参卒，王陵为右丞相，陈平为左丞相。</p>
<p>壬子　太尉樊哙卒，周勃为太尉。</p>
<p>癸丑　惠帝崩，立无名子为帝，葬惠帝于安陵，封吕氏四人为王，六人为侯，罢王陵相，进陈平右丞相，以审食其为左丞相，关政于内。太后专制，名雉。</p>
<p>甲寅　乙卯　丙辰</p>
<p>丁巳　幽无名子于永巷，杀之，立恒山王义为帝。</p>
<p>戊午　尉佗称帝南越。</p>
<p>己未　匈奴寇狄道。</p>
<p>庚申　太后杀赵王友，以梁王吕产为相国，赵王吕禄为上将军，分统南北军。</p>
<p>辛酉　太后吕氏崩，丞相陈平、太尉周勃、朱虚侯刘章、曲周侯郦商及子寄诛吕禄、吕产，获南北军，夷吕氏三族，废恒山王义，迎高祖中子代王恒于雁门，立之，是谓文帝。以宋昌为卫将军，专南北军。丞相陈平让周勃右丞相，而为左丞相。灌婴为太尉，张武为中郎。</p>
<p>壬戌　以皇子启为皇太子。周勃免相，陈平兼左右丞相。</p>
<p>癸亥　丞相陈平卒，周勃复相。始作铜虎符。</p>
<p>经世之申二千二百二十九</p>
<p>甲子　汉孝文皇帝三年，免周勃相，以灌婴为相。王兴居以济北叛，平之。匈奴寇北地。</p>
<p>乙丑　绛侯周勃下廷尉。</p>
<p>丙寅</p>
<p>丁卯　王长以淮南叛，徙之蜀。放贾谊于长沙。</p>
<p>戊辰　己巳　庚午　辛未　壬申　癸酉</p>
<p>甲戌　除肉刑。</p>
<p>乙亥</p>
<p>丙子　祀上帝。</p>
<p>丁丑</p>
<p>戊寅　改称元年，是谓后元。</p>
<p>己卯　庚辰　辛巳　壬午</p>
<p>癸未　匈奴寇云中上郡，命六将屯备。周亚夫军细柳。</p>
<p>甲申　文帝崩，太子启践位，是谓孝景皇帝，葬太宗于灞陵。</p>
<p>乙酉　与匈奴约和亲。</p>
<p>丙戌</p>
<p>丁亥　吴王濞、胶西王卯、楚王戊、赵王遂、济南王辟光、菑川王贤、胶东王雄渠七国连叛，诛御史大夫晁错，七国平。梁孝王霸有东土。</p>
<p>戊子　以皇子荣为皇太子。</p>
<p>己丑　以公主嫔于匈奴。</p>
<p>庚寅</p>
<p>辛卯　废皇太子荣，以胶东王彻为皇太子，太尉周亚夫为丞相。</p>
<p>壬辰　改称元年，是谓中元。</p>
<p>癸巳</p>
<p>经世之酉二千二百三十</p>
<p>甲午　汉孝景皇帝十年，周亚夫免相。</p>
<p>乙未　丙申　丁酉</p>
<p>戊戌　再改元年，是谓后元。周亚夫下狱死。</p>
<p>己亥</p>
<p>庚子　景帝崩，皇太子彻践位，是谓孝武皇帝，葬景帝于阳陵。</p>
<p>辛丑　改建元元年。</p>
<p>壬寅　窦婴免相，田蚡免太尉。</p>
<p>癸卯</p>
<p>甲辰　乙巳　丙午</p>
<p>丁未　改元元光，始令郡国贡孝廉。董仲舒起焉。</p>
<p>戊申　命将兵三十万，大伐匈奴，不利。</p>
<p>己酉</p>
<p>庚戌　窦婴弃市。田蚡卒。</p>
<p>辛亥　废皇后陈氏，以卫夫人为皇后，弟青为将军。</p>
<p>壬子　命将四大伐匈奴，无功。</p>
<p>癸丑　改元元朔。</p>
<p>甲寅　卫青伐匈奴，有功，收河南，置朔方、五原郡。</p>
<p>乙卯</p>
<p>丙辰　匈奴寇上郡。</p>
<p>丁巳　匈奴寇雁门，卫青伐之，有功，拜大将军。公孙弘为丞相，封平津侯。</p>
<p>戊午　卫青征匈奴，大有功。霍去病为骠姚校尉。张骞通西域，有功，封博望侯。</p>
<p>己未　改元元狩，获白麟故也。淮南王安、衡山王赐二国叛，平之。册据为皇太子。</p>
<p>庚申　霍去病征匈奴，至于居延，拜骠骑将军。李广征匈奴，无功，谪为庶人。</p>
<p>辛酉</p>
<p>壬戌　卫青、霍去病、李广大伐匈奴，李广自杀。</p>
<p>癸亥　丞相李蔡自杀。</p>
<p>经世之戌二千二百三十一</p>
<p>甲子　汉孝武皇帝二十四年，大司马霍去病卒。</p>
<p>乙丑　改元元鼎。</p>
<p>丙寅　丞相翟青下狱死。</p>
<p>丁卯　徙函谷关于新安。</p>
<p>戊辰　封方士栾大为乐通侯。</p>
<p>己巳　南越王相吕嘉叛，诸侯坐酎金轻，夺爵者一百六十人。丞相赵周下狱死，乐通侯栾大坐诬罔，弃市。西羌及匈奴寇五原。</p>
<p>庚午　南寇平，东越王余善叛。卜式为御史大夫。</p>
<p>辛未　改元元封，帝征匈奴，至于北海。东越杀余善降。有事于东、西、中三岳，及禅梁甫，东巡狩至于碣石，西历九原，归于甘泉。</p>
<p>壬申　复巡太山，作瓠子堤。朝鲜寇辽东。</p>
<p>癸酉　朝鲜杀其王右渠以降。祀汾阴后土。</p>
<p>甲戌</p>
<p>乙亥　南巡狩，至于盛唐。大司马卫青卒。</p>
<p>丙子　西幸回中，及祀汾阴后土。</p>
<p>丁丑　改元太初，东巡太山，更以建寅月为岁首。西伐大宛，起建章。</p>
<p>戊寅　北幸河东，祀后土。骑二万征匈奴，不复。</p>
<p>己卯　东巡海上。匈奴寇张掖、酒泉。</p>
<p>庚辰　李广利平大宛，获其王及汗血马。</p>
<p>辛巳　改元天汉。中郎将苏武使匈奴。北幸河东。</p>
<p>壬午　东巡至于海上，又西幸回中。将军李陵征匈奴，不还。</p>
<p>癸未　东巡太山，又北幸常山。匈奴寇雁门。</p>
<p>甲申　大伐匈奴，不利。朝诸侯于甘泉宫。</p>
<p>乙酉　改元太始。</p>
<p>丙戌　西幸回中。</p>
<p>丁亥　东巡海上。</p>
<p>戊子　东巡太山。</p>
<p>己丑　改元征和，巫蛊事起。</p>
<p>庚寅　太子杀江充，丞相刘屈氂攻太子，战于长安。太子败，死。皇后自杀，诸邑公主皆坐巫蛊死。</p>
<p>辛卯　大伐匈奴。巫蛊事觉，诛丞相刘屈氂。</p>
<p>壬辰　东巡海上，天下疲于兵革。</p>
<p>癸巳　改元后元。重合侯马通叛。</p>
<p>经世之亥二千二百三十二</p>
<p>甲午　汉孝武皇帝五十四年，册皇子弗陵为皇太子。帝幸盩厔五柞宫，崩。大司马霍光受顾命。太子弗陵嗣皇帝位，是谓昭帝。葬世宗于茂陵。大将军霍光专政。</p>
<p>乙未　改元始元。</p>
<p>丙申　丁酉　戊戌　己亥　庚子</p>
<p>辛丑　改元元凤，诛鄂邑长公主及燕王旦。左将军上官桀谋害霍光，事觉故也。</p>
<p>壬寅　癸卯</p>
<p>甲辰　丞相田千秋卒。</p>
<p>乙巳　丞相王欣卒。</p>
<p>丙午</p>
<p>丁未　改元元平，帝崩。昌邑王贺立，葬昭帝于平陵。贺立不明，大将军霍光废之，迎戾太子孙询立之，是为孝宣皇帝，丙吉为相。</p>
<p>戊申　改元本始。</p>
<p>己酉　命将五兵十五万大伐匈奴。</p>
<p>庚戌</p>
<p>辛亥　皇后许氏遇毒崩，霍光以女上皇后。</p>
<p>壬子　改元地节。</p>
<p>癸丑　大司马大将军霍光卒，子禹继事。</p>
<p>甲寅　册皇子奭为皇太子。</p>
<p>乙卯　大司马霍禹谋逆，事觉，夷三族，废皇后霍氏。</p>
<p>丙辰　改元元康。</p>
<p>丁巳　册王氏为皇后。</p>
<p>戊午　太子太傅疏广、太子少傅疏受谢病，归东海。</p>
<p>己未</p>
<p>庚申　改元神雀。赵充国伐西羌。</p>
<p>辛酉</p>
<p>壬戌　萧望之为御史大夫。</p>
<p>癸亥　颍川太守黄霸赐爵关内侯，河南太守严延年弃市。</p>
<h6 id="阅读日期-2025年09月22日-2025年09月24日-共-3-天">阅读日期：
2025年09月22日-2025年09月24日 共： 3 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
