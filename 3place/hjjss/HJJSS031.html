<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>0404皇极经世书031-2025年09月19日-皇极经世书</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">0404皇极经世书031-2025年09月19日-皇极经世书</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="观物篇三十-以经运世六">观物篇三十　以经运世六</h4>
<p>经元之甲一　经会之午七</p>
<p>经运之戊一百八十五</p>
<p>经世之子二千二百九</p>
<p>甲子　周幽王五年，废申后及太子宜臼，以褒姒为后，伯服为太子，虢石父为卿。</p>
<p>乙丑　丙寅　丁卯　戊辰　己巳</p>
<p>庚午　申侯以犬戎伐周，败幽王于骊山，杀之。晋秦率郑卫之君逐犬戎，立太子宜臼，是谓平王。东徙居洛邑，是谓东周。</p>
<p>辛未　周平王锡晋文侯、襄公命，秦分岐西，晋分河内。</p>
<p>壬申　秦立西畤，祠白帝。鲁惠公即位。</p>
<p>癸酉</p>
<p>甲戌</p>
<p>乙亥　秦文公即位。</p>
<p>丙子　丁丑　戊寅</p>
<p>己卯　秦东徙，居汧渭之间。</p>
<p>庚辰　辛巳　壬午</p>
<p>癸未　卫庄公即位。</p>
<p>甲申</p>
<p>乙酉　秦作鄜畤。</p>
<p>丙戌　丁亥　戊子　己丑　庚寅　辛卯　壬辰　癸巳</p>
<p>经世之丑二千二百十</p>
<p>甲午　周平王二十四年。</p>
<p>乙未　晋昭侯即位。</p>
<p>丙申　晋昭侯封弟成师于曲沃。</p>
<p>丁酉　郑庄公即位。</p>
<p>戊戌　郑庄公封弟段于京城。</p>
<p>己亥</p>
<p>庚子　卫公子州吁阻兵。</p>
<p>辛丑　楚乱，熊通弒其君，代立。</p>
<p>壬寅　晋乱，大夫潘父弑其君昭侯，入曲沃桓叔不克。国人杀潘父，而立君之弟平，是谓孝侯。</p>
<p>癸卯</p>
<p>甲辰　乙巳　丙午　丁未</p>
<p>戊申　卫州吁出奔。</p>
<p>己酉</p>
<p>庚戌　晋曲沃桓叔卒，子庄伯继。齐庄公卒，子釐公立。</p>
<p>辛亥</p>
<p>壬子　宋桓公卒，让其弟穆公。</p>
<p>癸丑</p>
<p>甲寅　乙卯　丙辰</p>
<p>丁巳　晋曲沃庄伯入翼，杀其君孝侯。国人逐庄伯，立孝侯子，是谓鄂侯。</p>
<p>戊午</p>
<p>己未　鲁隐公立。</p>
<p>庚申</p>
<p>辛酉　周平王崩，其孙林立，是谓桓王，与郑交恶。宋穆公病，让其兄之子殇公，世子冯奔郑。</p>
<p>壬戌　卫公子州吁作难，弑其君桓公，代立。宋会陈、蔡、卫三国之师伐卫，杀州吁于濮，国人迎公之弟晋于邢而立之，是谓宣公。</p>
<p>癸亥　晋曲沃庄伯以郑邢之师攻翼。王使尹氏、武氏为之助。翼侯出奔随，庄伯叛王。王使虢伐庄伯。庄伯复奔曲沃。晋人及虢侯立翼侯子光，是谓哀侯。郑伐宋。</p>
<p>经世之寅二千二百一十一</p>
<p>甲子　周桓王三年，晋翼侯自随入于鄂，是谓鄂侯。</p>
<p>乙丑　晋曲沃庄伯卒，子称继，是谓武公。</p>
<p>丙寅　宋、齐、卫之君盟于瓦屋。</p>
<p>丁卯　秦自汧渭之间徙居郿。</p>
<p>戊辰　齐会鲁、郑之师伐宋。</p>
<p>己巳　鲁乱，公子翚杀其君隐公，立惠公之子，是谓桓公，翚为之辅。</p>
<p>庚午</p>
<p>辛未　宋乱，太宰华督杀司马孔父，及弒其君殇公，迎穆公子冯于郑而立之，是谓庄公。</p>
<p>壬申　晋曲沃武公败晋师于汾旁，获哀侯。晋人立其子，是谓小子侯。</p>
<p>癸酉　晋曲沃武公弒其君哀侯于曲沃。</p>
<p>甲戌　周桓王以蔡、卫、陈之师伐郑，不利，矢中王肩。</p>
<p>乙亥　蔡人杀陈佗，北戎伐齐，郑使公子忽救之。楚伐随，俾请王之号于周。</p>
<p>丙子　晋曲沃武公入翼，杀小子侯。王使虢仲伐称，称复归曲沃。虢仲立哀侯弟缗。</p>
<p>丁丑　秦乱，宁公卒，三父废世子而更立出子。是年楚熊通伐随，东开地至濮上，遂称王，是谓武王。</p>
<p>戊寅　己卯</p>
<p>庚辰　郑庄公卒，世子忽继。宋执郑祭仲立突，是谓厉公。忽奔卫。祭仲专政。卫宣公杀其二子伋、寿。</p>
<p>辛巳　卫宣公卒，子朔立，是谓惠公。</p>
<p>壬午　齐会宋、卫、燕伐鲁，不利。</p>
<p>癸未　秦三父杀出子，而立世子，是谓武公。齐釐公卒，世子诸儿继，是谓襄公。宋会齐、蔡、陈伐郑。</p>
<p>甲申　周桓王崩，太子佗嗣立，是谓庄王。郑祭仲杀雍纠而逐厉公，迎忽反政，是谓昭公。秦伐彭戏氏于华山。齐襄公削公子无知禄。宋会鲁、卫、陈伐郑。</p>
<p>乙酉　卫公子伋、寿傅逐惠公，立伋之弟黔牟。公出奔齐。宋会鲁、卫、陈、蔡伐郑。</p>
<p>丙戌　秦夷三父族。郑高渠弥弒其君昭公，立其弟子亹，渠弥专政。</p>
<p>丁亥　周有黑肩之难。齐襄公杀鲁桓公于泺，立其子同，是谓庄公。又会诸侯于首止，杀郑子亹，高渠弥逃归，与祭仲迎公子婴于陈，立之。戊子　周王姬下嫁于齐。</p>
<p>己丑　周葬桓王。庚寅</p>
<p>辛卯　周伐随，责尊楚也。齐伐纪，纪侯大去其国。楚王帅师伐随，子赀继，是谓文王，始都郢。</p>
<p>壬辰　齐会宋、鲁、陈、蔡伐卫，入惠公。</p>
<p>癸巳　卫惠公复入，杀二公子傅，黔牟奔周。</p>
<p>经世之卯二千二百一十二</p>
<p>甲午　周庄王十年，秦灭小虢。</p>
<p>乙未　齐公子无知以葵丘之戍卒入弒襄公，代立。公子纠奔鲁，小白奔莒。</p>
<p>丙申　齐人杀无知，公子小白入，是谓桓公。纠后入，不克。齐伐鲁，杀纠，其傅召忽死之。管仲请囚，又相桓公。</p>
<p>丁酉　鲁败齐师于长勺，败宋师于乘丘。楚败蔡师于莘，以蔡侯献舞归。自是江汉之国皆服于楚。</p>
<p>戊戌</p>
<p>己亥　周庄王崩，太子胡齐嗣位，是谓釐王。宋乱，南宫万弑其君湣公及其大夫仇牧，太宰华督，立公子游，群公子奔萧，攻万。及杀游，立公弟御说，是谓桓公。</p>
<p>庚子　齐会宋、陈、蔡、邾之师伐鲁，三败之，取遂。又会鲁于柯，遂复其侵地，曹沫劫盟故也。</p>
<p>辛丑　齐会陈、曹及王人伐宋。楚师入蔡。</p>
<p>壬寅　齐桓公会宋、陈、卫、郑之君，盟于鄄。晋曲沃武公灭翼，以重宝入周，得请为诸侯。</p>
<p>癸卯　齐桓公会陈、宋、鲁、卫、郑、许、滑、滕之君，盟于幽。秦武公卒，弟德公立。楚灭邓。</p>
<p>甲辰　周釐王崩，太子阆嗣位，是谓惠王。晋武公卒，子献公诡诸继。秦徙居雍。楚文王卒，世子囏继，是谓杜敖。</p>
<p>乙巳　秦德公卒，子宣公继。</p>
<p>丙午</p>
<p>丁未　周有五大夫之难。边伯、石速、苏国以蔡卫之师攻王。立弟颓。王出居郑之栎。</p>
<p>戊申　郑厉公及虢叔入王于成周，杀颓，而执仲父及五大夫，难遂平。己酉　秦作密畤，败晋师于河。晋伐骊，获女以为姬。陈公子完奔齐。楚乱，弟恽杀其君囏，代立，是谓成王。</p>
<p>庚戌　楚修好于周及诸侯。</p>
<p>辛亥　卫惠公卒，子懿公继。</p>
<p>壬子　晋有骊姬之难，杀群公子，自翼徙居绛。</p>
<p>癸丑　晋伐虢，责内群公子也。</p>
<p>甲寅　周惠王锡齐桓公，命为伯。</p>
<p>乙卯　晋城曲沃及蒲。楚伐郑。</p>
<p>丙辰</p>
<p>丁巳　齐伐山戎，至于孤竹，以救燕，俾修贡天子。秦宣公卒，弟成公立，楚杀令尹子元，以斗谷、于菟为令尹。</p>
<p>戊午</p>
<p>己未　鲁乱，叔牙弑其君庄公，开立，是谓湣公。季友立世子班，不克，奔陈。</p>
<p>庚申　晋灭霍、魏、耿，以耿封赵夙，以魏封毕万。</p>
<p>辛酉　鲁乱，庆父以庄姜弑湣公，代立。季友逐庆父，而立公子申，是谓僖公。狄灭卫，杀懿公。齐桓公攘戎狄，而立戴公，东徙渡河，野处漕邑。戴公卒，弟毁立。是谓文公，自漕邑徙居楚丘。晋伐东山皋落氏。秦成公卒，弟任好立，是谓穆公。</p>
<p>壬戌　秦伐茅津，齐会宋、郑、鲁、曹、邾之君于柽。</p>
<p>癸亥　齐城楚丘，以居卫，又会江、黄之君于贯。晋灭虢。</p>
<p>经世之辰二千二百一十三</p>
<p>甲子　周惠王二十年，齐会江、黄之君于阳谷。</p>
<p>乙丑　齐会宋、鲁、卫、郑、许、曹之师伐蔡，遂入楚，盟于召陵，执陈辕涛涂。晋杀世子申生，公子重耳走蒲，夷吾奔屈。秦娶晋女为夫人。</p>
<p>丙寅　齐桓公会陈、宋、鲁、卫、郑、许、曹之君，及王世子，盟于首止。晋伐蒲，重耳奔翟。又伐虞及虢，虢君奔周。是年，秦始得志于诸侯，百里奚、蹇叔为之辅。楚灭弦。</p>
<p>丁卯　齐伐郑。晋伐屈，夷吾奔梁。</p>
<p>戊辰</p>
<p>己巳　周惠王崩，太子郑嗣位，是谓襄王。太叔作难。齐帅宋、卫、许、曹、陈、会王入于洮。晋伐翟，不利于桑。</p>
<p>庚午　齐桓公会宰孔、周公及宋、卫、郑、许、曹之君于葵丘。宋襄公立。晋献公卒，公子奚齐立，大夫里克及丕郑杀之，大夫荀息立其弟卓子。</p>
<p>辛未　晋里克杀其君卓子及大夫荀息，而纳夷吾。夷吾入，是谓惠公。惠公既立，杀里克而绝秦。</p>
<p>壬申　周乱，叔带以戍伐周，秦、晋来救。</p>
<p>癸酉　齐使管仲平周难。楚灭黄。</p>
<p>甲戌　齐桓公会宋、陈、鲁、卫、郑、许、曹之君，盟于卤。晋饥，秦输之粟。</p>
<p>乙亥　秦饥，晋闭之籴，而又伐之。楚灭英。</p>
<p>丙子　齐桓公会宋、陈、鲁、卫、郑、许、曹之君，盟于葵丘，以救徐。管仲卒，易牙专政。秦伐晋，败之于韩原，获其君夷吾，夷吾献河西地，乃得还。仍以世子圉为质。</p>
<p>丁丑　戎攻周，齐会诸侯师戍周，又会宋、鲁、陈、郑、许、邢、曹之君于淮，以全鄫。</p>
<p>戊寅　齐桓公卒，五公子争国。公子无诡立，易牙专政，世子昭出奔宋。</p>
<p>己卯　宋会曹、卫、邾伐齐，败杀无诡，四公子，立世子昭，是谓孝侯。狄伐卫。</p>
<p>庚辰　秦灭梁。</p>
<p>辛巳</p>
<p>壬午　宋襄公会楚、陈、蔡、郑、许、曹六国之君于盂。楚成王执宋襄公于会以伐宋，盟而释之。</p>
<p>癸未　齐入王叔带于周，秦晋徙陆浑之戎于伊川。宋会卫、许、滕伐郑，不利。晋公子圉自秦逃归，楚救郑，大败宋师于泓。</p>
<p>甲申　周颓叔桃子以狄师伐郑，遂以狄女隗氏为后。宋襄公卒，子成公壬臣继。齐伐宋，楚伐陈。</p>
<p>乙酉　周襄王废狄后，颓叔桃子以狄师攻周。王出居郑之汜，叔带代立，与狄后居于温。晋有郄芮之难。惠公卒，世子圉继，是谓怀公。秦穆公使人杀之，而立公子重耳，是谓文公。赵衰为原大夫，专政。</p>
<p>丙戌　秦晋之师灭王叔带于温，而纳王于成周。王享晋文公于郏，而命益之河内地。卫文公卒，世子成公郑继。楚围陈，以入顿子。</p>
<p>丁亥　宋背楚亲晋，楚灭夔伐宋，又伐齐。</p>
<p>戊子　齐孝公卒，弟潘父杀世子，代立，是谓昭公。晋救宋，作三军。楚使子玉伐宋。</p>
<p>己丑　周襄王狩于河阳。晋会齐、宋、蔡、秦之师伐卫，大败楚师于城濮，遂会齐、宋、蔡、郑、鲁、卫之君，盟于践土。楚救郑，不利，杀令尹子玉得臣。</p>
<p>庚寅　晋会王人及诸侯于翟泉。</p>
<p>辛卯　卫成公自陈如周，周请晋纳成公于卫，而诛大夫元咺及公子瑕。秦、晋围郑。</p>
<p>壬辰　鲁取济西田，卫徙居帝丘。</p>
<p>癸巳　晋文公卒，世子欢继，是谓襄公。</p>
<p>经世之巳二千二百一十四</p>
<p>甲午　周襄王二十五年，秦穆公伐郑，晋败秦师于殽，获其帅孟明视、西乞术、白乙丙。鲁僖公卒，世子兴继，是谓文公。</p>
<p>乙未　晋归秦三帅。楚乱，世子商臣杀其君恽，代立，是谓穆王。</p>
<p>丙申　秦伐晋，不利于彭衙。</p>
<p>丁酉　秦伐晋，取王官。楚伐江，晋师来救。</p>
<p>戊戌　秦伐西戎，破国十二。楚灭江。</p>
<p>己亥　晋赵成子衰卒，子盾继，事楚灭六。</p>
<p>庚子　秦穆公卒，世子罃继，是谓康公。葬穆公，三良为殉。晋襄公卒。</p>
<p>辛丑　晋世子夷皋继，是谓灵公。宋成公卒，国乱，弟御杀世子，代立。国人杀御，公立子杵臼，是谓昭公。齐率宋、卫、陈、郑、许、曹之君，会赵盾于扈。</p>
<p>壬寅　周襄王崩，太子壬臣嗣位，是谓顷王。</p>
<p>癸卯　周葬襄王。晋会诸侯入救郑。秦伐晋，取武遂。</p>
<p>甲辰　晋伐秦，取少梁。秦伐晋，取比征。</p>
<p>乙巳　鲁败狄于卤，获其帅乔如。</p>
<p>丙午　秦伐晋，取羁马。</p>
<p>丁未　楚穆王卒，世子莒继，是谓庄王。</p>
<p>戊申　周顷王崩，国乱，公卿争权。晋赵盾平周乱，而立王子班，是谓匡王。宋及诸侯盟于新城。齐昭公卒，国乱，公子商人杀世子舍，代立，是谓懿公。</p>
<p>己酉　秦伐蔡，齐伐鲁。</p>
<p>庚戌　齐修郪丘之盟。宋人弑其君昭公，弟鲍立，是谓文公。楚灭庸。</p>
<p>辛亥　晋会卫、陈、郑伐宋。</p>
<p>壬子　鲁文公卒于台下，襄仲杀世子恶而立公子倭，是谓宣公，三桓专政。秦康公卒，世子稻继，是谓共公。齐乱，大夫丙歜弒其君懿公，立公子元，是谓惠公。宋乱，群公子作难。</p>
<p>癸丑　齐取鲁济西田，晋伐郑，楚侵陈及宋。</p>
<p>甲寅　周匡王崩，弟瑜立，是谓定王。郑败宋师于大棘，获其太宰华元。晋伐郑，秦伐晋，晋赵盾弒其君灵公。迎襄公弟黑臀于周，立之，是谓成公。</p>
<p>乙卯　周葬匡王。楚伐陆浑之戎，遂观兵于周郊。</p>
<p>丙辰　郑乱，公子作难。</p>
<p>丁巳　晋伐陈以救郑。秦共公卒，子稻继，是为桓公。</p>
<p>戊午　晋赵盾、卫孙免，侵陈。</p>
<p>己未　晋会诸侯于黑壤。</p>
<p>庚申　晋伐秦，楚灭舒蓼。</p>
<p>辛酉　晋侯会宋、卫、陈、郑于扈。陈不至，遂伐陈。晋成公卒于扈，公子据立，是谓景公。赵盾卒，子朔继事。</p>
<p>壬戌　齐归鲁济西田，齐惠公卒，子无野立，是谓顷公。大夫崔杼奔卫。陈乱，夏征舒弑其君灵公。晋伐郑，楚师来救；楚伐郑，晋师来救。</p>
<p>癸亥　楚伐陈，诛夏征舒，纳公孙宁、仪行父于陈。</p>
<p>经世之午二千二百一十五</p>
<p>甲子　周定王十年。楚伐郑，大败晋师于河上。晋屠岸贾作难于下宫，杀赵朔及其族。朔妻匿于公宫，生武。</p>
<p>乙丑　楚伐宋。</p>
<p>丙寅　楚围宋</p>
<p>丁卯　周定王杀二伯，晋灭狄及潞氏。</p>
<p>戊辰　周宣王榭火，晋灭申氏，又平王室之乱。</p>
<p>己巳　晋会诸侯之君于断道。</p>
<p>庚午　鲁宣公卒，世子黑肱继，是谓成公。晋伐齐。楚庄王卒，世子审继，是谓共王。</p>
<p>辛未　周伐茅戎，不利。</p>
<p>壬申　齐伐卫，败鲁、卫之师于新筑。晋会诸侯之师救卫，大败齐师于鞍。宋文公卒，子瑕继，是谓共公，华元专国，两盟于晋楚，会十国之人于蜀。</p>
<p>癸酉　晋会宋、卫、鲁、曹伐郑，郑两伐许。</p>
<p>甲戌　晋伐楚救郑。</p>
<p>乙亥　周定王崩，太子夷嗣位，是谓简王。晋会齐、宋、卫、鲁、郑、曹、邾、杞八国之君，盟于虫牢。楚伐郑。</p>
<p>丙子　楚伐郑，晋救郑。是年，寿梦称王于吴。</p>
<p>丁丑　晋会齐、宋、鲁、卫、曹、邾、莒八国之君于马陵，以救郑。吴王寿梦始通好中国。</p>
<p>戊寅　晋杀大夫赵同、赵括。</p>
<p>己卯　晋会齐、宋、鲁、卫、郑、曹、邾、杞八国之君，盟于蒲。齐顷公卒，子环继，是谓灵公。晋伐郑，秦伐晋，楚伐莒，入郓。</p>
<p>庚辰　晋景公有疾，授世子州蒲位，是谓厉公。景公卒，程婴攻屠岸贾于公宫，灭其族，复赵武、赵朔之封邑，程婴请死。</p>
<p>辛巳　秦晋修夹河之盟。</p>
<p>壬午　晋楚同盟于宋，晋败狄于交刚。</p>
<p>癸未　鲁成公朝于周，晋会齐、宋、鲁、卫、郑、曹、邾、滕八国之师伐秦，败之麻隧。</p>
<p>甲申　秦桓公卒，子景公继。</p>
<p>乙酉　晋会诸侯之君于戚。宋共公卒，国乱，大司马唐山杀世子肥，右师华元、左师鱼石诛唐山，而立公子成，是谓平公。楚迁许于叶。吴大会诸侯之君于锺离。</p>
<p>丙戌　晋伐郑，大败楚师于鄢陵。楚救郑，不克，矢中王目，诛令尹侧。</p>
<p>丁亥　晋会诸侯盟于柯陵。是年，晋杀三郤。</p>
<p>戊子　晋乱，栾书弑其君厉公，迎公子周于周，立之，是谓悼公。鲁成公卒，子午继，是谓襄公。楚会郑，伐宋彭城。晋侯会宋公、鲁仲孙蔑、卫侯、邾子、齐崔杼同盟于虚朾。</p>
<p>己丑　周简王崩，太子泄心嗣位，是谓灵王。晋会诸侯之师伐宋，围彭城。</p>
<p>庚寅　周葬简王，晋伐郑，会诸侯之师于戚，以成虎牢。</p>
<p>辛卯　晋会八国之君，盟于鸡泽。楚伐吴，至于衡山。</p>
<p>壬辰　晋用魏绛。楚伐陈。</p>
<p>癸巳　晋会诸侯之师于戚城，又救陈。吴会鲁、卫之君于善道。</p>
<p>经世之未二千二百一十六</p>
<p>甲午　周灵王五年。</p>
<p>乙未　晋会七国之君于鄬。</p>
<p>丙申　晋会诸国之君于邢丘，郑子驷杀群公子。</p>
<p>丁酉　秦伐晋。晋会十一国之君伐郑，楚亦伐郑。两盟晋楚。</p>
<p>戊戌　晋率十一国之君会吴寿梦于柤，以灭偪阳；又会十一国之师伐郑，又伐秦。楚伐宋，又救郑。</p>
<p>己亥　晋两会十一国之师伐郑，赐魏绛食采安邑。秦伐晋救郑。鲁三桓分军。楚伐郑，又伐宋。</p>
<p>庚子　楚会秦，伐宋。吴寿梦卒，长子诸樊继。</p>
<p>辛丑　楚共王卒，子昭废世子代立，是谓康王。吴伐楚不利。</p>
<p>壬寅　晋率齐、宋、鲁、卫、郑、曹、莒、邾、滕、薛、杞、小邾十二国之君，会吴诸樊于向，又会诸侯之师伐秦。卫乱，孙林父、宁殖作难，卫侯出奔齐。楚伐吴有功。</p>
<p>癸卯　晋悼公卒，子彪继，是谓平公。</p>
<p>甲辰　晋侯会宋、鲁、卫、郑、曹、莒、邾、薛、杞、小邾十国之君，盟于溴梁，执莒子、邾子以归；又伐楚，至于方城。</p>
<p>乙巳</p>
<p>丙午　晋用范中行，会宋、卫、鲁、郑、曹、莒、邾、滕、薛、杞、小邾十一国之师伐齐，败之于靡下，进围临淄。齐灵公奔莒。</p>
<p>丁未　齐废世子光，以公子牙为世子。崔杼复废牙，立光为世子。灵公</p>
<p>卒，光继，是谓庄公。崔杼当国。郑简公诛大夫子孔，以子产当国。</p>
<p>戊申　晋侯会十二国之君，盟于澶渊。</p>
<p>己酉　晋侯会八国诸侯，盟于商壬。栾盈奔楚。</p>
<p>庚戌　晋会十一国之君，盟于沙随。楚杀令尹子南。晋栾盈自楚适齐。</p>
<p>辛亥　栾盈自齐复入于晋，不克，死。范中行灭栾氏之族。齐伐晋，取朝歌。</p>
<p>壬子　晋会十一国之君于夷仪。楚伐吴，又会诸侯伐郑。</p>
<p>癸丑　齐乱，崔杼弒其君庄公，立异母弟杵臼，是谓景公，崔杼为右相，庆封为左相。晋败齐师于高堂。楚会陈伐郑，及灭舒鸠。吴伐楚，不利，诸樊死，弟余祭立，封季札于延陵。</p>
<p>甲寅　卫乱，宁喜、孙林父争权，林父不胜，奔晋。宁喜弒其君剽，晋执宁喜，求卫侯于齐而纳之，封林父于宿。齐庆封夷崔杼族而专国。郑封子产六邑。楚会陈、蔡伐郑。</p>
<p>乙卯　晋用赵武为正卿，是为文子，与韩宣子起、魏武子绛同执国命。会诸侯之大夫于宋。卫杀宁喜。晋、楚、齐、秦同会于宋，从向戌之请，将弭兵也。</p>
<p>丙辰　周灵王崩，太子贵嗣位，是谓景王。齐庆封弛政，其子舍及田鲍、高栾之徒逐之。庆封奔鲁，又适吴。楚康王卒，世子麋继，是谓郏敖。</p>
<p>丁巳　晋智伯会十国诸侯，入城杞。楚用叔围为令尹。吴乱，余祭遇弒，弟余昧立，季札使鲁、齐、郑、晋。</p>
<p>戊午　蔡乱，世子弑其君，代立。郑乱，群公子争宠。宋灾。晋会诸侯，入于澶渊。</p>
<p>己未　鲁襄公卒，世子又卒，国人立齐归之子裯，是谓昭公，季武子专政。</p>
<p>庚申　晋赵武会诸侯之大夫于虢。楚乱，令尹围弒其君麋，代立，是谓灵王。公子比奔晋，薳罢为令尹。</p>
<p>辛酉　晋韩宣子起使鲁。</p>
<p>壬戌　鲁昭公朝晋，齐晏婴使晋，郑伯朝晋，又朝楚。</p>
<p>癸亥　楚会十一国之君于申，执徐子于会，又会七国诸侯，伐吴之朱方，以诛齐庆封。吴拔楚三邑。</p>
<p>经世之申二千二百一十七</p>
<p>甲子　周景王八年，楚会诸侯伐吴。秦景公卒，世子继，是谓哀公。</p>
<p>乙丑　齐北伐燕，楚东伐吴，吴败楚师于乾溪。</p>
<p>丙寅　楚起章华台。</p>
<p>丁卯　楚灭陈，执其公子招，放之于越。</p>
<p>戊辰</p>
<p>己巳　晋平公卒，世子夷继，是谓昭公。齐陈鲍逐栾高氏于鲁，分其室。</p>
<p>庚午　晋韩起会齐、宋、鲁、卫、郑、曹、杞之大夫于厥慭。楚诱蔡侯于申，杀之。公子弃疾灭蔡，守之，执其世子有归用之。</p>
<p>辛未　鲁朝晋，楚伐徐。</p>
<p>壬申　晋昭公会齐、卫、郑、曹、莒、邾、滕、薛、杞、小邾之君，盟于平丘。鲁不得与，执季孙意如以归。楚公子弃疾杀比代立，是谓平王，释陈、蔡二君归国。吴灭州来。</p>
<p>癸酉　楚复诸侯侵地，观从用政。</p>
<p>甲戌　晋伐鲜虞。楚费无忌为太子建逆妇于秦。吴余昧卒，季札逃，国人立余昧子僚。</p>
<p>乙亥　晋昭公卒，子去疾立，是谓顷公。楚诱戎蛮子，杀之。</p>
<p>丙子　晋灭陆浑之戎，吴伐楚。</p>
<p>丁丑　周铸大钱。宋、卫、陈、郑灾。楚迁许于白羽。</p>
<p>戊寅　楚用费无忌专政，放太子建于城父。</p>
<p>己卯　齐景公与大夫晏婴入鲁问礼。宋有华氏之难，大夫华亥、华定、向宁奔陈。楚世子建自城父奔宋，又适郑，又适晋。楚杀其傅伍奢及其子尚，伍员奔吴。</p>
<p>庚辰　宋华亥、华定、向宁入宋南里，叛。</p>
<p>辛巳　周景王崩，葬景王。王室乱，三王子争国，国人立猛，是谓悼王。王子朝杀猛，代立。晋逐朝而入丐，是谓敬王。宋华亥、华定、向宁奔楚。世子建及晋师袭郑，不克，死。其子胜奔吴。</p>
<p>壬午　召氏、尹氏入王子朝于成周。单子、刘子以王出奔狄泉。楚徙都鄂，囊瓦子常为令尹。吴伐楚，败陈、蔡、顿、胡、沈之师于鸡父，灭胡、沈，获陈夏。楚建之子胜启之也。</p>
<p>癸未　楚城郢。吴公子光伐楚，拔巢及锺离，二子争桑故也。</p>
<p>甲申　鲁有三桓之难，昭公奔齐。齐景公唁之于野井。晋赵鞅会宋、鲁、卫、曹、邾、滕、薛、小邾之人于冀父。</p>
<p>乙酉　晋赵鞅会诸侯之师，入王于成周。召、尹二氏之族以王子朝奔楚。楚平王卒，世子珍继，是谓昭王。</p>
<p>丙戌　晋韩、赵、魏三家大灭公族祁氏、羊舌氏，分其地。楚令尹子常诛费无忌。吴季札使晋，公子光弑其君僚代立，是谓阖庐，专诸、伍员为相。</p>
<p>丁亥　鲁昭公自郓如晋，次于乾侯。楚大夫伯嚭奔吴。</p>
<p>戊子</p>
<p>己丑　晋顷公卒，世子午继，是谓定公。吴灭徐，以侵楚。</p>
<p>庚寅　晋定公使大夫荀跞纳鲁昭公，不克。吴伐楚，拔舒。</p>
<p>辛卯　晋韩不信会齐、宋、鲁、曹、郑、莒、薛、杞、小邾之师，城成周。鲁昭公卒于乾侯，三桓立其弟宋，是谓定公。吴伐越。</p>
<p>壬辰　晋人执宋仲几于京师。楚令尹子常败吴师于豫章。</p>
<p>癸巳　吴败楚师于豫章。</p>
<p>经世之酉二千二百一十八</p>
<p>甲午　周敬王十三年。</p>
<p>乙未　晋定公会刘、子、宋、蔡、鲁、卫、陈、郑、许、曹、莒、邾、顿、胡、滕、薛、杞、小邾之君及齐大夫于召陵，以伐楚。楚昭公北伐蔡，吴师入郢，令尹子常奔郑，昭王奔郧，又奔随，使申包胥求救于秦。许徙君容城。吴子阖庐败楚师于柏举，五战及郢，遂入其国，烧其宫，平其墓。伍子胥为之也。</p>
<p>丙申　鲁阳货囚季氏，秦救楚，败吴师于稷。楚昭王自郧复归于郢，封吴夫概于堂溪。越乘虚破吴，入其国。吴王弟夫概自堂溪亡归，代立。阖庐逐夫概，夫概奔楚。</p>
<p>丁酉　周有儋翩之难，王出居姑莸。楚去郢，复都鄀。郑灭许。</p>
<p>戊戌　晋师入周敬王于成周。齐取郓，为阳虎邑。</p>
<p>己亥　鲁有阳虎之难，攻三桓，不克，窃宝玉、大弓走阳关。</p>
<p>庚子　秦哀公卒，子惠公继。</p>
<p>辛丑　鲁以孔丘为司寇，从定公会齐景公于夹谷。齐复鲁侵地。晏婴在会。</p>
<p>壬寅　宋公之弟辰及大夫仲陀、石彄、公子地自陈入于萧，以叛。郑子产卒。</p>
<p>癸卯　孔子去鲁适卫。</p>
<p>甲辰　鲁孔子在卫。晋六卿相攻。</p>
<p>乙巳　卫世子蒯聩奔宋。鲁孔子自卫之宋，又如陈。楚会吴伐陈，灭顿。吴王阖庐伐越不利，死，子夫差立，以伯嚭为太宰。是年，于越勾践败吴师于槜李，称王于会稽。</p>
<p>丙午　鲁定公卒，子蒋继，是谓哀公。楚灭胡。</p>
<p>丁未　晋赵鞅围范、中行氏于朝歌，中行走邯郸。楚会陈、随、许围蔡。吴败越于夫椒，伏而释之。越王勾践伐吴，不利，使大夫文种行成，委质以臣妾，遂栖于会稽。</p>
<p>戊申　卫灵公卒，其孙辄立。晋赵鞅会阳虎，以师入卫世子蒯聩，不克，居之于戚城。鲁孔子复过宋。楚伐蔡，吴徙蔡于州来。放越范蠡归国。</p>
<p>己酉　秦惠公卒，子悼公继。鲁孔子在陈。</p>
<p>庚戌　鲁孔子之蔡。</p>
<p>辛亥　齐伐宋，晋伐卫。齐景公卒，子荼继，是谓孺子。晋韩、赵、魏败范、中行氏于邯郸。</p>
<p>壬子　齐乱，田乞弒其君孺子，迎公子阳生于鲁而立之，是谓悼公。高昭子死国，惠子奔莒。鲁孔子复至陈。楚昭王救陈，军于城父，卒于师。世子章继，是谓惠王。吴伐陈，鲁伐邾，宋伐曹。</p>
<p>癸丑　吴会鲁于鄫，以伐齐，征百牢于鲁。</p>
<p>甲寅　宋灭曹。楚令尹子西召平王世子建之子胜于吴，以为巢大夫，号白公。吴伐鲁，盟于城下而还。</p>
<p>乙卯　宋伐郑，楚伐陈，吴伐齐。</p>
<p>丙辰　齐田乞卒，子常继事，是谓成子。齐乱，鲍子弑其君悼公，立其子壬，是谓简公。田常专国。鲁孔子自陈复至于卫。楚伐陈。吴会鲁伐齐以救陈，杀大夫伍员。</p>
<p>丁巳　孔子自卫返鲁，子贡使齐及吴、越、晋。齐伐鲁，吴救鲁，败齐师于艾陵。越朝吴。</p>
<p>戊午　楚白公胜复奔吴，子西复召之。吴会鲁、卫之君于橐皋，移兵攻晋。</p>
<p>己未　晋定公及诸侯会吴夫差于黄池。越伐吴，入其郛，执其世子友而还。</p>
<p>庚申　鲁西狩获麟。齐田常杀相阚止，及弑其君简公于舒州，立其弟骜，是谓平公，割安平以东，自为封邑。孔子请讨，不克。秦悼公卒，子厉公继。晋伐郑。宋桓魋出奔卫，又奔齐。楚巢大夫白公胜杀令尹子西，逐其君，代立。</p>
<p>辛酉　鲁使子服景伯使齐，子贡为介。齐归鲁侵地。卫世子蒯聩自戚入，是谓庄公，辄出奔鲁。楚叶公以兵入，诛白公，而迎章复位，灭陈而县之。</p>
<p>壬戌　鲁孔子卒。</p>
<p>癸亥　晋伐卫，庄公出奔，国人立公子班师。齐伐卫，执班师而立公子起。越败吴师于笠泽。</p>
<p>经世之戌二千二百一十九</p>
<p>甲子　周敬王四十三年，卫石圃逐其君起，而迎辄复位。起奔齐。</p>
<p>乙丑　周敬王崩，太子嗣位，是谓元王。齐田常卒，子盘继事，是谓襄子。吴会齐、晋之师伐楚。越伐吴。</p>
<p>丙寅　晋定公卒，子凿继之。智伯伐郑，取九邑。越人伐吴。</p>
<p>丁卯　越伐吴，围其国。</p>
<p>戊辰　越灭吴，破姑苏，杀其王并其大夫，北会诸侯于徐，致贡于周。太宰范蠡辞禄，游五湖。杀大夫文种，遂兼有吴地。</p>
<p>己巳　庚午</p>
<p>辛未　周元王崩，太子介嗣位，是谓贞定王。</p>
<p>壬申</p>
<p>癸酉　鲁季康子卒，三桓作难，弑其君哀公，立其子宁，是谓悼公。</p>
<p>甲戌　乙亥　丙子</p>
<p>丁丑　晋伐郑。</p>
<p>戊寅　己卯</p>
<p>庚辰　秦伐大荔。</p>
<p>辛巳　壬午</p>
<p>癸未　晋赵简子鞅卒，子毋恤继，是谓襄子，同知伯、韩康子、魏桓子灭范、中行氏，四分其地，及逐其君，立公孙骄，是谓哀公。秦取晋武城。</p>
<p>甲申　晋伐秦，复武城。</p>
<p>乙酉　齐平公卒，子积继，是谓灵公。晋知伯及韩魏二家兵攻赵襄子于晋阳。</p>
<p>丙戌　晋三家兵围晋阳。</p>
<p>丁亥　晋韩康子、魏桓子复合赵襄之兵攻知伯，灭之于晋阳，三分其地。齐田盘卒，子白继事，是谓庄子。</p>
<p>戊子　己丑　庚寅　辛卯　壬辰　癸巳</p>
<p>经世之亥二千二百二十</p>
<p>甲午　周贞定王二十三年，楚灭蔡。</p>
<p>乙未　秦厉公卒，子躁公继。</p>
<p>丙申　秦伐义渠，获其王以归。楚灭杞，东开地至泗上。</p>
<p>丁酉　戊戌</p>
<p>己亥　周贞定王崩，太子去疾嗣位，是谓哀王。王叔袭杀哀王，代立，是谓思王。</p>
<p>庚子　周乱，少弟嵬杀其王叔，代立，是谓考王。</p>
<p>辛丑　晋哀公疾，子柳继，是谓幽公。公室止有绛及曲沃。</p>
<p>壬寅　癸卯　甲辰　乙巳　丙午　丁未　戊申</p>
<p>己酉　秦躁公卒，弟怀王立。楚惠王卒，子中继，是谓简王。</p>
<p>庚戌　鲁悼公卒，子元公继。楚灭莒。</p>
<p>辛亥　壬子</p>
<p>癸丑　秦庶长黾弒其君怀公，立躁公孙，是谓灵公。</p>
<p>甲寅</p>
<p>乙卯　周考王崩，太子午嗣位，是谓威烈王。河南惠公封其少子于巩，称东周君。</p>
<p>丙辰　晋赵襄子卒，兄之子浣继事，是谓献子，治中牟。魏桓子卒，子斯继事，是谓文侯。</p>
<p>丁巳　赵桓子卒，国人杀其子，而迎献子复位。</p>
<p>戊午　秦攻魏少梁。</p>
<p>己未　秦作上下畤。</p>
<p>庚申</p>
<p>辛酉　魏文侯杀晋幽公，立其弟止，是谓烈公。</p>
<p>壬戌　癸亥</p>
<p>皇极经世书卷六上</p>
<h6 id="阅读日期-2025年09月19日-2025年09月21日-共-3-天">阅读日期：
2025年09月19日-2025年09月21日 共： 3 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
