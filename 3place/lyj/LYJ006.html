<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2602楞严经006-2024年8月23日-楞严经</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2602楞严经006-2024年8月23日-楞严经</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="卷六-尔时观世音菩萨即从座起顶礼佛足而白佛言世尊">卷六
尔时观世音菩萨，即从座起，顶礼佛足，而白佛言：世尊。</h4>
<p>忆念我昔无数恒河沙劫，于时有佛出现于世，名观世音。</p>
<p>我于彼佛发菩提心。</p>
<p>彼佛教我从闻思修，入三摩地。</p>
<p>初于闻中，入流亡所。</p>
<p>所入既寂。</p>
<p>动静二相了然不生。</p>
<p>如是渐增。</p>
<p>闻所闻尽。</p>
<p>尽闻不住。</p>
<p>觉所觉空。</p>
<p>空觉极圆。</p>
<p>空所空灭。</p>
<p>生灭既灭。</p>
<p>寂灭现前。</p>
<p>忽然超越世出世间。</p>
<p>十方圆明。</p>
<p>获二殊胜。</p>
<p>一者，上合十方诸佛本妙觉心，与佛如来同一慈力。</p>
<p>二者，下合十方一切六道众生，与诸众生同一悲仰。</p>
<p>世尊。</p>
<p>由我供养观音如来。</p>
<p>蒙彼如来，授我如幻闻熏闻修金刚三昧，与佛如来同慈力故，令我身成三十二应，入诸国土。</p>
<p>世尊。</p>
<p>若诸菩萨，入三摩地，进修无漏，胜解现圆。</p>
<p>我现佛身而为说法，令其解脱。</p>
<p>若诸有学，寂静妙明，胜妙现圆。</p>
<p>我于彼前现独觉身，而为说法，令其解脱。</p>
<p>若诸有学，断十二缘，缘断胜性，胜妙现圆。</p>
<p>我于彼前现缘觉身，而为说法，令其解脱。</p>
<p>若诸有学，得四谛空，修道入灭，胜性现圆。</p>
<p>我于彼前现声闻身，而为说法，令其解脱。</p>
<p>若诸众生，欲心明悟，不犯欲尘，欲身清净。</p>
<p>我于彼前现梵王身，而为说法，令其解脱。</p>
<p>若诸众生，欲为天主，统领诸天。</p>
<p>我于彼前现帝释身，而为说法，令其成就。</p>
<p>若诸众生，欲身自在游行十方。</p>
<p>我于彼前现自在天身，而为说法，令其成就。</p>
<p>若诸众生，欲身自在飞行虚空。</p>
<p>我于彼前现大自在天身，而为说法，令其成就。</p>
<p>若诸众生，爱统鬼神，救护国土。</p>
<p>我于彼前现天大将军身，而为说法，令其成就。</p>
<p>若诸众生，爱统世界，保护众生。</p>
<p>我于彼前现四天王身，而为说法，令其成就。</p>
<p>若诸众生，爱生天宫，驱使鬼神。</p>
<p>我于彼前现四天王国太子身，而为说法，令其成就。</p>
<p>若诸众生，乐为人王。</p>
<p>我于彼前现人王身，而为说法，令其成就。</p>
<p>若诸众生，爱主族姓，世间推让。</p>
<p>我于彼前现长者身，而为说法，令其成就。</p>
<p>若诸众生，爱谈名言，清净自居。</p>
<p>我于彼前现居士身，而为说法，令其成就。</p>
<p>若诸众生，爱治国土，剖断邦邑。</p>
<p>我于彼前现宰官身，而为说法，令其成就。</p>
<p>若诸众生，爱诸数术，摄卫自居。</p>
<p>我于彼前现婆罗门身，而为说法，令其成就。</p>
<p>若有男子，好学出家，持诸戒律。</p>
<p>我于彼前现比丘身，而为说法，令其成就。</p>
<p>若有女人，好学出家，持诸禁戒。</p>
<p>我于彼前现比丘尼身，而为说法，令其成就。</p>
<p>若有男子，乐持五戒。</p>
<p>我于彼前现优婆塞身，而为说法，令其成就。</p>
<p>若有女子，五戒自居。</p>
<p>我于彼前现优婆夷身，而为说法，令其成就。</p>
<p>若有女人，内政立身，以修家国。</p>
<p>我于彼前现女主身，及国夫人命妇大家，而为说法，令其成就。</p>
<p>若有众生，不坏男根。</p>
<p>我于彼前现童男身，而为说法，令其成就。</p>
<p>若有处女，爱乐处身，不求侵暴。</p>
<p>我于彼前现童女身，而为说法，令其成就。</p>
<p>若有诸天，乐出天伦。</p>
<p>我现天身而为说法，令其成就。</p>
<p>若有诸龙，乐出龙伦。</p>
<p>我现龙身而为说法，令其成就。</p>
<p>若有药叉，乐度本伦。</p>
<p>我于彼前现药叉身，而为说法，令其成就。</p>
<p>若乾闼婆，乐脱其伦。</p>
<p>我于彼前现乾闼婆身，而为说法，令其成就。</p>
<p>若阿修罗，乐脱其伦。</p>
<p>我于彼前现阿修罗身，而为说法，令其成就。</p>
<p>若紧那罗，乐脱其伦。</p>
<p>我于彼前现紧那罗身，而为说法，令其成就。</p>
<p>若摩呼罗伽，乐脱其伦。</p>
<p>我于彼前现摩呼罗伽身，而为说法，令其成就。</p>
<p>若诸众生，乐人修人。</p>
<p>我现人身，而为说法，令其成就。</p>
<p>若诸非人，有形无形，有想无想，乐度其伦。</p>
<p>我于彼前皆现其身，而为说法，令其成就。</p>
<p>是名妙净三十二应，入国土身。</p>
<p>皆以三昧闻熏闻修无作妙力，自在成就。</p>
<p>世尊。</p>
<p>我复以此闻熏闻修，金刚三昧无作妙力。</p>
<p>与诸十方三世六道一切众生，同悲仰故。</p>
<p>令诸众生，于我身心，获十四种无畏功德。</p>
<p>一者，由我不自观音以观观者。</p>
<p>令彼十方苦恼众生，观其音声，即得解脱。</p>
<p>二者，知见旋复。</p>
<p>令诸众生，设入大火，火不能烧。</p>
<p>三者，观听旋复。</p>
<p>令诸众生，大水所漂，水不能溺。</p>
<p>四者，断灭妄想。</p>
<p>心无杀害。</p>
<p>令诸众生，入诸鬼国，鬼不能害。</p>
<p>五者，熏闻成闻，六根销复，同于声听。</p>
<p>能令众生，临当被害，刀段段坏。</p>
<p>使其兵戈，犹如割水，亦如吹光，性无摇动。</p>
<p>六者，闻熏精明，明遍法界，则诸幽暗性不能全。</p>
<p>能令众生，药叉、罗刹、鸠槃茶鬼、及毗舍遮、富单那等。</p>
<p>虽近其傍。</p>
<p>目不能视。</p>
<p>七者，音性圆销，观听返入，离诸尘妄，能令众生，禁系枷锁，所不能著。</p>
<p>八者，灭音圆闻，遍生慈力。</p>
<p>能令众生，经过险路，贼不能劫。</p>
<p>九者，熏闻离尘，色所不劫，能令一切多淫众生，远离贪欲。</p>
<p>十者，纯音无尘，根境圆融，无对所对。</p>
<p>能令一切忿恨众生，离诸嗔恚。</p>
<p>十一者，销尘旋明，法界身心，犹如琉璃，朗彻无碍。</p>
<p>能令一切昏钝性障诸阿颠迦，永离痴暗。</p>
<p>十二者，融形复闻，不动道场，涉入世间。</p>
<p>不坏世界，能遍十方。</p>
<p>供养微尘诸佛如来。</p>
<p>各各佛边为法王子。</p>
<p>能令法界无子众生，欲求男者，诞生福德智慧之男。</p>
<p>十三者，六根圆通，明照无二，含十方界。</p>
<p>立大圆镜空如来藏。</p>
<p>承顺十方微尘如来。</p>
<p>秘密法门，受领无失。</p>
<p>能令法界无子众生，欲求女者，诞生端正福德柔顺，众人爱敬有相之女。</p>
<p>十四者，此三千大千世界，百亿日月，现住世间诸法王子，有六十二恒河沙数，修法垂范，教化众生，随顺众生，方便智慧，各各不同。</p>
<p>由我所得圆通本根，发妙耳门。</p>
<p>然后身心微妙含容，周遍法界。</p>
<p>能令众生持我名号，与彼共持六十二恒河沙诸法王子，二人福德，正等无异。</p>
<p>世尊，我一名号，与彼众多名号无异。</p>
<p>由我修习得真圆通。</p>
<p>是名十四施无畏力，福备众生。</p>
<p>世尊。</p>
<p>我又获是圆通，修证无上道故，又能善获四不思议无作妙德。</p>
<p>一者，由我初获妙妙闻心，心精遗闻，见闻觉知不能分隔，成一圆融清净宝觉。</p>
<p>故我能现众多妙容，能说无边秘密神咒。</p>
<p>其中或现一首三首五首七首九首十一首，如是乃至一百八首，千首万首，八万四千烁迦罗首。</p>
<p>二臂四臂六臂八臂十臂十二臂，十四十六十八二十至二十四，如是乃至一百八臂，千臂万臂，八万四千母陀罗臂。</p>
<p>二目三目四目九目。</p>
<p>如是乃至一百八目，千目万目，八万四千清净宝目。</p>
<p>或慈或威。</p>
<p>或定或慧。</p>
<p>救护众生。</p>
<p>得大自在。</p>
<p>二者，由我闻思，脱出六尘，如声度垣，不能为碍。</p>
<p>故我妙能现一一形，诵一一咒。</p>
<p>其形其咒，能以无畏施诸众生。</p>
<p>是故十方微尘国土，皆名我为施无畏者。</p>
<p>三者，由我修习本妙圆通清净本根。</p>
<p>所游世界，皆令众生舍身珍宝，求我哀愍。</p>
<p>四者，我得佛心，证于究竟。</p>
<p>能以珍宝种种，供养十方如来，傍及法界六道众生。</p>
<p>求妻得妻，求子得子。</p>
<p>求三昧得三昧。</p>
<p>求长寿得长寿。</p>
<p>如是乃至求大涅槃得大涅槃。</p>
<p>佛问圆通，我从耳门圆照三昧，缘心自在，因入流相，得三摩提，成就菩提，斯为第一。</p>
<p>世尊彼佛如来，叹我善得圆通法门。</p>
<p>于大会中，授记我为观世音号。</p>
<p>由我观听十方圆明。</p>
<p>故观音名遍十方界。</p>
<p>尔时世尊于师子座，从其五体同放宝光，远灌十方微尘如来，及法王子诸菩萨顶。</p>
<p>彼诸如来亦于五体同放宝光，从微尘方来灌佛顶，并灌会中诸大菩萨及阿罗汉。</p>
<p>林木池沼，皆演法音。</p>
<p>交光相罗如宝丝网，是诸大众，得未曾有。</p>
<p>一切普获金刚三昧。</p>
<p>即时天雨百宝莲华，青黄赤白，间错纷糅。</p>
<p>十方虚空，成七宝色。</p>
<p>此娑婆界大地山河，俱时不现。</p>
<p>唯见十方微尘国土，合成一界。</p>
<p>梵呗咏歌，自然敷奏。</p>
<p>于是如来，告文殊师利法王子。</p>
<p>汝今观此二十五无学诸大菩萨，及阿罗汉，各说最初成道方便，皆言修习真实圆通。</p>
<p>彼等修行，实无优劣前后差别。</p>
<p>我今欲令阿难开悟，二十五行谁当其根。</p>
<p>兼我灭后，此界众生，入菩萨乘求无上道，何方便门得易成就。</p>
<p>文殊师利法王子，奉佛慈旨，即从座起，顶礼佛足，承佛威神说偈对佛。</p>
<p>觉海性澄圆圆澄觉元妙元明照生所所立照性亡迷妄有虚空依空立世界想澄成国土知觉乃众生空生大觉中如海一沤发有漏微尘国皆依空所生沤灭空本无况复诸三有归元性无二方便有多门圣性无不通顺逆皆方便初心入三味迟速不同伦色想结成尘精了不能彻如何不明彻于是获圆通音声杂语言但伊名句味一非含一切云何获圆通香以合中知离则元无有不恒其所觉云何获圆通味性非本然要以味时有其觉不恒一云何获圆通触以所触明无所不明触合离性非定云何获圆通法称为内尘凭尘必有所能所非遍涉云何获圆通见性虽洞然明前不明后四维亏一半云何获圆通鼻息出入通现前无交气支离匪涉入云何获圆通舌非入无端因味生觉了味亡了无有云何获圆通身与所触同各非圆觉观涯量不冥会云何获圆通知根杂乱思湛了终无见想念不可脱云何获圆通识见杂三和诘本称非相自体先无定云何获圆通心闻洞十方生于大因力初心不能入云何获圆通鼻想本权机只令摄心住住成心所住云何获圆通说法弄音文开悟先成者名句非无漏云何获圆通持犯但束身非身无所束元非遍一切云何获圆通神通本宿因何关法分别念缘非离物云何获圆通若以地性观坚碍非通达有为非圣性云何获圆通若以水性观想念非真实如如非觉观云何获圆通若以火性观厌有非真离非初心方便云何获圆通若以风性观动寂非无对对非无上觉云何获圆通若以空性观昏钝先非觉无觉异菩提云何获圆通若以识性观观识非常住存心乃虚妄云何获圆通诸行是无常念性元生灭因果今殊感云何获圆通我今白世尊佛出娑婆界此方真教体清净在音闻欲取三摩提实以闻中入离苦得解脱良哉观世音于恒沙劫中入微尘佛国得大自在力无畏施众生妙音观世音梵音海潮音救世悉安宁出世获常住我今启如来如观音所说譬如人静居十方俱击鼓十处一时闻此则圆真实目非观障外口鼻亦复然身以合方知心念纷无绪隔垣听音响遐迩俱可闻五根所不齐是则通真实音声性动静闻中为有无无声号无闻非实闻无性声无既无灭声有亦非生生灭二圆离是则常真实纵令在梦想不为不思无觉观出思惟身心不能及今此娑婆国声论得宣明众生迷本闻循声故流转阿难纵强记不免落邪思岂非随所沦旋流获无妄阿难汝谛听我承佛威力宣说金刚王如幻不思议佛母真三昧汝闻微尘佛一切秘密门欲漏不先除畜闻成过误将闻持佛佛何不自闻闻闻非自然生因声有名字旋闻与声脱能脱欲谁名一根既返源六根成解脱见闻如幻翳三界若空华闻复翳根除尘销觉圆净净极光通达寂照含虚空却来观世间犹如梦中事摩登伽在梦谁能留汝形如世巧幻师幻作诸男女虽见诸根动要以一机抽息机归寂然诸幻成无性六根亦如是元依一精明分成六和合一处成休复六用皆不成尘垢应念销成圆明净妙余尘尚诸学明极即如来大众及阿难旋汝倒闻机反闻闻自性性成无上道圆通实如是此是微尘佛一路涅槃门过去诸如来斯门已成就现在诸菩萨今各入圆明未来修学人当依如是法我亦从中证非唯观世音诚如佛世尊询我诸方便以救诸末劫求出世间人成就涅槃心观世音为最自余诸方便皆是佛威神即事舍尘劳非是长修学浅深同说法顶礼如来藏无漏不思议愿加被未来于此门无惑方便易成就堪以教阿难及末劫沉沦但以此根修圆通超余者真实心如是于是阿难及诸大众，身心了然，得大开示。</p>
<p>观佛菩提及大涅槃。</p>
<p>犹如有人因事远游，未得归还，明了其家所归道路。</p>
<p>普会大众，天龙八部，有学二乘，及诸一切新发心菩萨，其数凡有十恒河沙，皆得本心，远尘离垢，获法眼净。</p>
<p>性比丘尼闻说偈已。</p>
<p>成阿罗汉。</p>
<p>无量众生，皆发无等等阿耨多罗三藐三菩提心。</p>
<p>阿难整衣服，于大众中合掌顶礼。</p>
<p>心迹圆明，悲欣交集。</p>
<p>欲益未来诸众生故，稽首白佛。</p>
<p>大悲世尊。</p>
<p>我今已悟成佛法门，是中修行得无疑惑。</p>
<p>常闻如来说如是言。</p>
<p>自未得度先度人者，菩萨发心。</p>
<p>自觉已圆能觉他者，如来应世。</p>
<p>我虽未度，愿度末劫一切众生。</p>
<p>世尊。</p>
<p>此诸众生，去佛渐远。</p>
<p>邪师说法，如恒河沙。</p>
<p>欲摄其心入三摩地。</p>
<p>云何令其安立道场，远诸魔事。</p>
<p>于菩提心得无退屈。</p>
<p>尔时世尊于大众中，称赞阿难。</p>
<p>善哉善哉。</p>
<p>如汝所问安立道场，救护众生末劫沉溺。</p>
<p>汝今谛听。</p>
<p>当为汝说。</p>
<p>阿难大众，唯然奉教。</p>
<p>佛告阿难。</p>
<p>汝常闻我毗奈耶中，宣说修行三决定义。</p>
<p>所谓摄心为戒。</p>
<p>因戒生定。</p>
<p>因定发慧。</p>
<p>是则名为三无漏学。</p>
<p>阿难。</p>
<p>云何摄心我名为戒。</p>
<p>若诸世界六道众生，其心不淫，则不随其生死相续。</p>
<p>汝修三昧，本出尘劳。</p>
<p>淫心不除，尘不可出。</p>
<p>纵有多智，禅定现前。</p>
<p>如不断淫，必落魔道。</p>
<p>上品魔王、中品魔民、下品魔女、彼等诸魔，亦有徒众。</p>
<p>各各自谓成无上道。</p>
<p>我灭度后末法之中，多此魔民，炽盛世间，广行贪淫，为善知识，令诸众生落爱见坑失菩提路。</p>
<p>汝教世人修三摩地，先断心淫是名如来先佛世尊，第一决定清净明诲。</p>
<p>是故阿难。</p>
<p>若不断淫修禅定者，如蒸砂石，欲其成饭，经百千劫只名热砂。</p>
<p>何以故？此非饭本，砂石成故。</p>
<p>汝以淫身，求佛妙果。</p>
<p>纵得妙悟，皆是淫根。</p>
<p>根本成淫，轮转三涂，必不能出。</p>
<p>如来涅槃，何路修证。</p>
<p>必使淫机身心俱断，断性亦无，于佛菩提斯可希冀。</p>
<p>如我此说，名为佛说。</p>
<p>不如此说，即波旬说。</p>
<p>阿难。</p>
<p>又诸世界六道众生，其心不杀，则不随其生死相续。</p>
<p>汝修三昧，本出尘劳。</p>
<p>杀心不除，尘不可出。</p>
<p>纵有多智，禅定现前。</p>
<p>如不断杀，必落神道。</p>
<p>上品之人，为大力鬼。</p>
<p>中品则为飞行夜叉诸鬼帅等。</p>
<p>下品当为地行罗刹。</p>
<p>彼诸鬼神亦有徒众。</p>
<p>各各自谓成无上道。</p>
<p>我灭度后末法之中，多此鬼神，炽盛世间，自言食肉得菩提路。</p>
<p>阿难。</p>
<p>我令比丘食五净肉。</p>
<p>此肉皆我神力化生，本无命根。</p>
<p>汝婆罗门，地多蒸湿，加以砂石，草菜不生。</p>
<p>我以大悲神力所加，因大慈悲假名为肉，汝得其味。</p>
<p>奈何如来灭度之后，食众生肉，名为释子。</p>
<p>汝等当知。</p>
<p>是食肉人，纵得心开似三摩地，皆大罗刹，报终必沉生死苦海，非佛弟子。</p>
<p>如是之人，相杀相吞，相食未已，云何是人得出三界。</p>
<p>汝教世人修三摩地，次断杀生。</p>
<p>是名如来先佛世尊，第二决定清净明诲。</p>
<p>是故阿难。</p>
<p>若不断杀修禅定者，譬如有人自塞其耳，高声大叫，求人不闻，此等名为欲隐弥露。</p>
<p>清净比丘及诸菩萨，于歧路行，不蹋生草，况以手拔。</p>
<p>云何大悲，取诸众生血肉充食。</p>
<p>若诸比丘，不服东方丝绵绢帛，及是此土靴履裘毳，乳酪醍醐。</p>
<p>如是比丘，于世真脱，酬还宿债，不游三界。</p>
<p>何以故？服其身分，皆为彼缘。</p>
<p>如人食其地中百谷，足不离地。</p>
<p>必使身心，于诸众生若身身分，身心二涂，不服不食，我说是人真解脱者。</p>
<p>如我此说，名为佛说。</p>
<p>不如此说，即波旬说。</p>
<p>阿难。</p>
<p>又复世界六道众生，其心不偷，则不随其生死相续。</p>
<p>汝修三昧，本出尘劳。</p>
<p>偷心不除，尘不可出。</p>
<p>纵有多智，禅定现前。</p>
<p>如不断偷，必落邪道。</p>
<p>上品精灵、中品妖魅、下品邪人，诸魅所著。</p>
<p>彼等群邪亦有徒众。</p>
<p>各各自谓成无上道。</p>
<p>我灭度后末法之中，多此妖邪，炽盛世间，潜匿奸欺，称善知识。</p>
<p>各自谓已得上人法。</p>
<p>诱惑无识，恐令失心。</p>
<p>所过之处，其家耗散。</p>
<p>我教比丘循方乞食，令其舍贪，成菩提道。</p>
<p>诸比丘等，不自熟食，寄于残生，旅泊三界，示一往还，去已无返。</p>
<p>云何贼人假我衣服，裨贩如来，造种种业，皆言佛法，却非出家具戒比丘，为小乘道。</p>
<p>由是疑误无量众生，堕无间狱。</p>
<p>若我灭后，其有比丘发心决定修三摩提，能于如来形像之前，身然一灯，烧一指节，及于身上爇一香炷。</p>
<p>我说是人无始宿债，一时酬毕，长揖世间，永脱诸漏。</p>
<p>虽未即明无上觉路。</p>
<p>是人于法已决定心。</p>
<p>若不为此舍身微因，纵成无为，必还生人，酬其宿债。</p>
<p>如我马麦正等无异。</p>
<p>汝教世人修三摩地，后断偷盗，是名如来先佛世尊，第三决定清净明诲。</p>
<p>是故阿难。</p>
<p>若不断偷修禅定者，譬如有人水灌漏卮欲求其满，纵经尘劫，终无平复。</p>
<p>若诸比丘，衣钵之余，分寸不畜。</p>
<p>乞食余分，施饿众生。</p>
<p>于大集会，合掌礼众。</p>
<p>有人捶詈，同于称赞。</p>
<p>必使身心，二俱捐舍。</p>
<p>身肉骨血，与众生共。</p>
<p>不将如来不了义说，回为己解，以误初学。</p>
<p>佛印是人得真三昧。</p>
<p>如我所说。</p>
<p>名为佛说。</p>
<p>不如此说，即波旬说。</p>
<p>阿难。</p>
<p>如是世界六道众生，虽则身心无杀盗淫，三行已圆，若大妄语，即三摩地不得清净，成爱见魔，失如来种。</p>
<p>所谓未得谓得，未证言证。</p>
<p>或求世间尊胜第一。</p>
<p>谓前人言，我今已得须陀洹果，斯陀含果，阿那含果，阿罗汉道，辟支佛乘，十地地前诸位菩萨。</p>
<p>求彼礼忏，贪其供养。</p>
<p>是一颠迦，销灭佛种。</p>
<p>如人以刀断多罗木。</p>
<p>佛记是人永殒善根，无复知见。</p>
<p>沈三苦海，不成三昧。</p>
<p>我灭度后，敕诸菩萨及阿罗汉，应身生彼末法之中，作种种形，度诸轮转。</p>
<p>或作沙门白衣居士，人王宰官，童男童女，如是乃至淫女寡妇，奸偷屠贩，与其同事，称赞佛乘，令其身心入三摩地。</p>
<p>终不自言我真菩萨，真阿罗汉，泄佛密因，轻言末学。</p>
<p>唯除命终，阴有遗付。</p>
<p>云何是人惑乱众生，成大妄语。</p>
<p>汝教世人修三摩地，后复断除诸大妄语。</p>
<p>是名如来先佛世尊，第四决定清净明诲。</p>
<p>是故阿难。</p>
<p>若不断其大妄语者，如刻人粪为栴檀形，欲求香气，无有是处。</p>
<p>我教比丘直心道场，于四威仪一切行中，尚无虚假。</p>
<p>云何自称得上人法。</p>
<p>譬如穷人妄号帝王，自取诛灭。</p>
<p>况复法王，如何妄窃。</p>
<p>因地不真，果招纡曲。</p>
<p>求佛菩提，如噬脐人欲谁成就。</p>
<p>若诸比丘，心如直弦，一切真实，入三摩地永无魔事。</p>
<p>我印是人成就菩萨无上知觉。</p>
<p>如我所说，名为佛说。</p>
<p>不如此说，即波旬说。</p>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
