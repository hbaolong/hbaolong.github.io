<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2602楞严经005-2024年8月21日-楞严经</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2602楞严经005-2024年8月21日-楞严经</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="卷五-阿难白佛言">卷五 阿难白佛言。</h4>
<p>世尊。</p>
<p>如来虽说第二义门。</p>
<p>今观世间解结之人，若不知其所结之元，我信是人终不能解。</p>
<p>世尊。</p>
<p>我及会中有学声闻，亦复如是。</p>
<p>从无始际与诸无明，俱灭俱生。</p>
<p>虽得如是多闻善根，名为出家，犹隔日疟。</p>
<p>惟愿大慈，哀愍沦溺。</p>
<p>今日身心，云何是结，从何名解。</p>
<p>亦令未来苦难众生，得免轮回，不落三有。</p>
<p>作是语已，普及大众五体投地。</p>
<p>雨泪翘诚，伫佛如来无上开示。</p>
<p>尔时世尊怜愍阿难，及诸会中诸有学者。</p>
<p>亦为未来一切众生，为出世因作将来眼。</p>
<p>以阎浮檀紫金光手，摩阿难顶。</p>
<p>即时十方普佛世界，六种震动。</p>
<p>微尘如来住世界者，各有宝光从其顶出。</p>
<p>其光同时于彼世界，来只陀林，灌如来顶。</p>
<p>是诸大众，得未曾有。</p>
<p>于是阿难及诸大众，俱闻十方微尘如来，异口同音，告阿难言：善哉阿难。</p>
<p>汝欲识知俱生无明，使汝轮转生死结根，唯汝六根，更无他物。</p>
<p>汝复欲知无上菩提，令汝速证安乐解脱寂静妙常，亦汝六根，更非他物。</p>
<p>阿难虽闻如是法音，心犹未明。</p>
<p>稽首白佛。</p>
<p>云何令我生死轮回，安乐妙常，同是六根，更非他物。</p>
<p>佛告阿难。</p>
<p>根尘同源。</p>
<p>缚脱无二。</p>
<p>识性虚妄，犹如空华。</p>
<p>阿难。</p>
<p>由尘发知。</p>
<p>因根有相。</p>
<p>相见无性，同于交芦。</p>
<p>是故汝今知见立知，即无明本。</p>
<p>知见无见，斯即涅槃无漏真净。</p>
<p>云何是中更容他物。</p>
<p>尔时世尊，欲重宣此义，而说偈言。</p>
<p>真性有为空缘生故如幻无为无起灭不实如空华言妄显诸真妄真同二妄犹非真非真云何见所见中间无实性是故若交芦结解同所因圣凡无二路汝观交中性空有二俱非迷晦即无明发明便解脱解结因次第六解一亦亡根选择圆通入流成正觉陀那微细识习气成瀑流真非真恐迷我常不开演自心取自心非幻成幻法不取无非幻非幻尚不生幻法云何立是名妙莲华金刚王宝觉如幻三摩提弹指超无学此阿毗达磨十方薄伽梵一路涅槃门于是阿难及诸大众，闻佛如来无上慈诲，祇夜伽陀，杂糅精莹，妙理清彻，心目开明，叹未曾有。</p>
<p>阿难合掌顶礼白佛。</p>
<p>我今闻佛无遮大悲，性净妙常真实法句。</p>
<p>心犹未达六解一亡，舒结伦次。</p>
<p>惟垂大慈，再愍斯会及与将来，施以法音，洗涤沈垢。</p>
<p>即时如来于师子座，整涅槃僧，敛僧伽梨，揽七宝几。</p>
<p>引手于几，取劫波罗天所奉华巾。</p>
<p>于大众前绾成一结。</p>
<p>示阿难言：此名何等。</p>
<p>阿难大众俱白佛言：此名为结。</p>
<p>于是如来绾叠华巾，又成一结。</p>
<p>重问阿难。</p>
<p>此名何等。</p>
<p>阿难大众，又白佛言：此亦名结。</p>
<p>如是伦次绾叠华巾，总成六结。</p>
<p>一一结成，皆取手中所成之结，持问阿难，此名何等。</p>
<p>阿难大众，亦复如是次第詶佛，此名为结。</p>
<p>佛告阿难。</p>
<p>我初绾巾，汝名为结。</p>
<p>此叠华巾，先实一条。</p>
<p>第二第三，云何汝曹复名为结。</p>
<p>阿难白佛言：世尊。</p>
<p>此宝叠华缉绩成巾，虽本一体。</p>
<p>如我思惟，如来一绾，得一结名。</p>
<p>若百绾成，终名百结。</p>
<p>何况此巾只有六结。</p>
<p>终不至七，亦不停五。</p>
<p>云何如来只许初时。</p>
<p>第二第三不名为结。</p>
<p>佛告阿难。</p>
<p>此宝华巾，汝知此巾元止一条。</p>
<p>我六绾时，名有六结。</p>
<p>汝审观察，巾体是同，因结有异。</p>
<p>于意云何。</p>
<p>初绾结成，名为第一。</p>
<p>如是乃至第六结生。</p>
<p>吾今欲将第六结名，成第一不。</p>
<p>不也，世尊。</p>
<p>六结若存，斯第六名，终非第一。</p>
<p>纵我历生尽其明辩，如何令是六结乱名。</p>
<p>佛言：如是，六结不同。</p>
<p>循顾本因，一巾所造。</p>
<p>令其杂乱，终不得成。</p>
<p>则汝六根，亦复如是。</p>
<p>毕竟同中，生毕竟异。</p>
<p>佛告阿难。</p>
<p>汝必嫌此六结不成，愿乐一成，复云何得。</p>
<p>阿难言：此结若存，是非锋起。</p>
<p>于中自生此结非彼，彼结非此。</p>
<p>如来今日若总解除。</p>
<p>结若不生，则无彼此。</p>
<p>尚不名一，六云何成。</p>
<p>佛言：六解一亡，亦复如是。</p>
<p>由汝无始心性狂乱，知见妄发。</p>
<p>发妄不息，劳见发尘。</p>
<p>如劳目睛，则有狂华。</p>
<p>于湛精明，无因乱起。</p>
<p>一切世间山河大地生死涅槃，皆即狂劳颠倒华相。</p>
<p>阿难言：此劳同结，云何解除。</p>
<p>如来以手将所结巾偏掣其左。</p>
<p>问阿难言：如是解不。</p>
<p>不也，世尊。</p>
<p>旋复以手偏牵右边。</p>
<p>又问阿难，如是解不。</p>
<p>不也，世尊。</p>
<p>佛告阿难。</p>
<p>吾今以手左右各牵，竟不能解。</p>
<p>汝设方便，云何解成。</p>
<p>阿难白佛言：世尊。</p>
<p>当于结心解即分散。</p>
<p>佛告阿难。</p>
<p>如是如是。</p>
<p>若欲除结，当于结心。</p>
<p>阿难。</p>
<p>我说佛法从因缘生。</p>
<p>非取世间和合粗相。</p>
<p>如来发明世出世法，知其本因随所缘出。</p>
<p>如是乃至恒沙界外一滴之雨，亦知头数。</p>
<p>现前种种松直棘曲鹄白乌玄皆了元由。</p>
<p>是故阿难。</p>
<p>随汝心中选择六根。</p>
<p>根结若除，尘相自灭。</p>
<p>诸妄销亡，不真何待。</p>
<p>阿难。</p>
<p>吾今问汝，此劫波罗巾六结现前，同时解萦，得同除不。</p>
<p>不也，世尊。</p>
<p>是结本以次第绾生。</p>
<p>今日当须次第而解。</p>
<p>六结同体，结不同时。</p>
<p>则结解时，云何同除。</p>
<p>佛言：六根解除，亦复如是。</p>
<p>此根初解，先得人空。</p>
<p>空性圆明，成法解脱。</p>
<p>解脱法已，俱空不生。</p>
<p>是名菩萨从三摩地，得无生忍。</p>
<p>阿难及诸大众，蒙佛开示，慧觉圆通，得无疑惑。</p>
<p>一时合掌，顶礼双足，而白佛言：我等今日身心皎然，快得无碍。</p>
<p>虽复悟知一六亡义。</p>
<p>然犹未达圆通本根。</p>
<p>世尊。</p>
<p>我辈飘零，积劫孤露。</p>
<p>何心何虑，预佛天伦。</p>
<p>如失乳儿，忽遇慈母。</p>
<p>若复因此际会道成。</p>
<p>所得密言，还同本悟。</p>
<p>则与未闻无有差别。</p>
<p>惟垂大悲，惠我秘严。</p>
<p>成就如来最后开示。</p>
<p>作是语已。</p>
<p>五体投地。</p>
<p>退藏密机，冀佛冥授。</p>
<p>尔时世尊，普告众中诸大菩萨，及诸漏尽大阿罗汉。</p>
<p>汝等菩萨及阿罗汉，生我法中，得成无学。</p>
<p>吾今问汝，最初发心悟十八界，谁为圆通，从何方便入三摩地。</p>
<p>憍陈那五比丘，即从座起，顶礼佛足，而白佛言：我在鹿苑，及于鸡园，观见如来最初成道。</p>
<p>于佛音声，悟明四谛。</p>
<p>佛问比丘，我初称解。</p>
<p>如来印我名阿若多。</p>
<p>妙音密圆。</p>
<p>我于音声得阿罗汉。</p>
<p>佛问圆通，如我所证，音声为上。</p>
<p>优波尼沙陀，即从座起，顶礼佛足，而白佛言：我亦观佛最初成道。</p>
<p>观不净相，生大厌离。</p>
<p>悟诸色性。</p>
<p>以从不净白骨微尘，归于虚空。</p>
<p>空色二无，成无学道。</p>
<p>如来印我名尼沙陀。</p>
<p>尘色既尽，妙色密圆。</p>
<p>我从色相，得阿罗汉。</p>
<p>佛问圆通，如我所证，色因为上。</p>
<p>香严童子，即从座起，顶礼佛足，而白佛言：我闻如来教我谛观诸有为相。</p>
<p>我时辞佛，宴晦清斋。</p>
<p>见诸比丘烧沉水香，香气寂然来入鼻中。</p>
<p>我观此气，非木非空，非烟非火，去无所著，来无所从，由是意销，发明无漏。</p>
<p>如来印我得香严号。</p>
<p>尘气倏灭，妙香密圆。</p>
<p>我从香严，得阿罗汉。</p>
<p>佛问圆通，如我所证，香严为上。</p>
<p>药王药上二法王子，并在会中五百梵天，即从座起，顶礼佛足而白佛言：我无始劫，为世良医，口中尝此娑婆世界草木金石，名数凡有十万八千。</p>
<p>如是悉知苦酢咸淡甘辛等味。</p>
<p>并诸和合俱生变异，是冷是热，有毒无毒，悉能遍知。</p>
<p>承事如来，了知味性，非空非有，非即身心，非离身心。</p>
<p>分别味因，从是开悟。</p>
<p>蒙佛如来印我昆季，药王药上二菩萨名。</p>
<p>今于会中为法王子。</p>
<p>因味觉明，位登菩萨。</p>
<p>佛问圆通，如我所证，味因为上。</p>
<p>跋陀婆罗，并其同伴十六开士，即从座起，顶礼佛足，而白佛言：我等先于威音王佛，闻法出家。</p>
<p>于浴僧时，随例入室。</p>
<p>忽悟水因，既不洗尘，亦不洗体，中间安然，得无所有。</p>
<p>宿习无忘。</p>
<p>乃至今时从佛出家，令得无学。</p>
<p>彼佛名我跋陀婆罗。</p>
<p>妙触宣明，成佛子住。</p>
<p>佛问圆通如我所证，触因为上。</p>
<p>摩诃迦叶，及紫金光比丘尼等，即从座起，顶礼佛足，而白佛言：我于往劫，于此界中，有佛出世，名日月灯。</p>
<p>我得亲近，闻法修学。</p>
<p>佛灭度后，供养舍利，然灯续明。</p>
<p>以紫光金涂佛形像。</p>
<p>自尔已来，世世生生，身常圆满紫金光聚。</p>
<p>此紫金光比丘尼等，即我眷属，同时发心。</p>
<p>我观世间六尘变坏，唯以空寂修于灭尽，身心乃能度百千劫，犹如弹指。</p>
<p>我以空法成阿罗汉。</p>
<p>世尊说我头陀为最。</p>
<p>妙法开明，销灭诸漏。</p>
<p>佛问圆通，如我所证，法因为上。</p>
<p>阿那律陀，即从座起，顶礼佛足，而白佛言：我初出家，常乐睡眠。</p>
<p>如来诃我为畜生类。</p>
<p>我闻佛诃，啼泣自责。</p>
<p>七日不眠，失其双目。</p>
<p>世尊示我乐见照明金刚三昧。</p>
<p>我不因眼，观见十方。</p>
<p>精真洞然，如观掌果。</p>
<p>如来印我成阿罗汉。</p>
<p>佛问圆通，如我所证，旋见循元，斯为第一。</p>
<p>周利槃特迦，即从座起，顶礼佛足，而白佛言：我阙诵持，无多闻性。</p>
<p>最初值佛，闻法出家。</p>
<p>忆持如来一句伽陀。</p>
<p>于一百日，得前遗后，得后遗前。</p>
<p>佛愍我愚，教我安居调出入息。</p>
<p>我时观息，微细穷尽，生住异灭，诸行刹那。</p>
<p>其心豁然。</p>
<p>得大无碍。</p>
<p>乃至漏尽成阿罗汉。</p>
<p>住佛座下，印成无学。</p>
<p>佛问圆通，如我所证，反息循空，斯为第一。</p>
<p>憍梵钵提，即从座起，顶礼佛足，而白佛言：我有口业，于过去劫轻弄沙门，世世生生有牛呵病。</p>
<p>如来示我一味清净心地法门。</p>
<p>我得灭心入三摩地。</p>
<p>观味之知，非体非物。</p>
<p>应念得超世间诸漏。</p>
<p>内脱身心。</p>
<p>外遗世界。</p>
<p>远离三有，如鸟出笼。</p>
<p>离垢销尘，法眼清净，成阿罗汉。</p>
<p>如来亲印登无学道。</p>
<p>佛问圆通，如我所证，还味旋知，斯为第一。</p>
<p>毕陵伽婆蹉，即从座起，顶礼佛足，而白佛言；我初发心从佛入道。</p>
<p>数闻如来说诸世间不可乐事。</p>
<p>乞食城中，心思法门。</p>
<p>不觉路中毒剌伤足，举身疼痛。</p>
<p>我念有知，知此深痛。</p>
<p>虽觉觉痛，觉清净心，无痛痛觉。</p>
<p>我又思惟，如是一身，宁有双觉。</p>
<p>摄念未久，身心忽空。</p>
<p>三七日中，诸漏虚尽，成阿罗汉。</p>
<p>得亲印记，发明无学。</p>
<p>佛问圆通，如我所证，纯觉遗身，斯为第一。</p>
<p>须菩提，即从座起，顶礼佛足，而白佛言：我旷劫来，心得无碍。</p>
<p>自忆受生如恒河沙。</p>
<p>初在母胎，即知空寂。</p>
<p>如是乃至十方成空。</p>
<p>亦令众生证得空性。</p>
<p>蒙如来发性觉真空。</p>
<p>空性圆明，得阿罗汉。</p>
<p>顿入如来宝明空海。</p>
<p>同佛知见。</p>
<p>印成无学。</p>
<p>解脱性空，我为无上。</p>
<p>佛问圆通，如我所证，诸相入非，非所非尽，旋法归无斯为第一。</p>
<p>舍利弗，即从座起，顶礼佛足，而白佛言：我旷劫来，心见清净。</p>
<p>如是受生如恒河沙。</p>
<p>世出世间种种变化，一见则通，获无障碍。</p>
<p>我于路中，逢迦叶波兄弟相逐，宣说因缘，悟心无际。</p>
<p>从佛出家，见觉明圆，得大无畏，成阿罗汉。</p>
<p>为佛长子，从佛口生，从法化生。</p>
<p>佛问圆通，如我所证，心见发光，光极知见，斯为第一。</p>
<p>普贤菩萨，即从座起，顶礼佛足，而白佛言：我已曾与恒沙如来为法王子。</p>
<p>十方如来，教其弟子菩萨根者，修普贤行，从我立名。</p>
<p>世尊。</p>
<p>我用心闻，分别众生所有知见。</p>
<p>若于他方恒沙界外，有一众生，心中发明普贤行者，我于尔时乘六牙象，分身百千，皆至其处。</p>
<p>纵彼障深，未得见我。</p>
<p>我与其人暗中摩顶，拥护安慰，令其成就。</p>
<p>佛问圆通，我说本因，心闻发明，分别自在，斯为第一。</p>
<p>孙陀罗难陀，即从座起，顶礼佛足，而白佛言：我初出家从佛入道，虽具戒律。</p>
<p>于三摩地心常散动未获无漏。</p>
<p>世尊教我，及拘絺罗，观鼻端白。</p>
<p>我初谛观，经三七日。</p>
<p>见鼻中气出入如烟。</p>
<p>身心内明，圆洞世界，遍成虚净，犹如琉璃。</p>
<p>烟相渐销，鼻息成白。</p>
<p>心开漏尽，诸出入息化为光明，照十方界，得阿罗汉。</p>
<p>世尊记我当得菩提。</p>
<p>佛问圆通，我以销息，息久发明，明圆灭漏，斯为第一。</p>
<p>富楼那弥多罗尼子，即从座起，顶礼佛足，而白佛言：我旷劫来，辩才无碍。</p>
<p>宣说苦空，深达实相。</p>
<p>如是乃至恒沙如来秘密法门，我于众中微妙开示，得无所畏。</p>
<p>世尊知我有大辩才，以音声轮教我发扬。</p>
<p>我于佛前助佛转轮，因师子吼，成阿罗汉。</p>
<p>世尊印我说法无上。</p>
<p>佛问圆通，我以法音降伏魔怨，销灭诸漏。</p>
<p>斯为第一。</p>
<p>优波离，即从座起，顶礼佛足，而白佛言：我亲随佛踰城出家。</p>
<p>亲观如来六年勤苦。</p>
<p>亲见如来降伏诸魔，制诸外道。</p>
<p>解脱世间贪欲诸漏。</p>
<p>承佛教戒。</p>
<p>如是乃至三千威仪，八万微细，性业遮业，悉皆清净。</p>
<p>身心寂灭，成阿罗汉。</p>
<p>我是如来众中纲纪。</p>
<p>亲印我心。</p>
<p>持戒修身，众推为上。</p>
<p>佛问圆通，我以执身，身得自在，次第执心，心得通达，然后身心一切通利，斯为第一。</p>
<p>大目犍连，即从座起，顶礼佛足，而白佛言：我初于路乞食。</p>
<p>逢遇优楼频螺、伽耶、那提、三迦叶波，宣说如来因缘深义。</p>
<p>我顿发心，得大通达。</p>
<p>如来惠我袈裟著身，须发自落。</p>
<p>我游十方，得无挂碍。</p>
<p>神通发明，推为无上。</p>
<p>成阿罗汉。</p>
<p>宁唯世尊。</p>
<p>十方如来叹我神力，圆明清净，自在无畏。</p>
<p>佛问圆通，我以旋湛，心光发宣，如澄浊流，久成清莹，斯为第一。</p>
<p>乌刍瑟摩，于如来前，合掌顶礼佛之双足，而白佛言：我常先忆久远劫前，性多贪欲。</p>
<p>有佛出世，名曰空王。</p>
<p>说多淫人，成猛火聚。</p>
<p>教我遍观百骸四肢诸冷暖气。</p>
<p>神光内凝，化多淫心成智慧火。</p>
<p>从是诸佛皆呼召我，名为火头。</p>
<p>我以火光三昧力故，成阿罗汉。</p>
<p>心发大愿，诸佛成道，我为力士，亲伏魔怨。</p>
<p>佛问圆通，我以谛观身心暖触，无碍流通，诸漏既销，生大宝焰，登无上觉，斯为第一。</p>
<p>持地菩萨，即从座起，顶礼佛足，而白佛言：我念往昔，普光如来出现于世。</p>
<p>我为比丘，常于一切要路津口，田地险隘，有不如法，妨损车马，我皆平填。</p>
<p>或作桥梁。</p>
<p>或负沙土。</p>
<p>如是勤苦，经无量佛出现于世。</p>
<p>或有众生于阛阓处，要人擎物，我先为擎，至其所诣，放物即行，不取其直。</p>
<p>毗舍浮佛现在世时，世多饥荒。</p>
<p>我为负人，无问远近，唯取一钱。</p>
<p>或有车牛被于，泥溺，我有神力，为其推轮，拔其苦恼。</p>
<p>时国大王延佛设斋。</p>
<p>我于尔时平地待佛。</p>
<p>毗舍如来，摩顶谓我，当平心地，则世界地一切皆平。</p>
<p>我即心开，见身微尘，与造世界所有微尘等无差别。</p>
<p>微尘自性，不相触摩。</p>
<p>乃至刀兵亦无所触。</p>
<p>我于法性，悟无生忍，成阿罗汉。</p>
<p>回心今入菩萨位中。</p>
<p>闻诸如来宣妙莲华佛知见地，我先证明而为上首。</p>
<p>佛问圆通，我以谛观身界二尘，等无差别，本如来藏，虚妄发尘，尘销智圆，成无上道，斯为第一。</p>
<p>月光童子，即从座起，顶礼佛足，而白佛言：我忆往昔恒河沙劫，有佛出世，名为水天。</p>
<p>教诸菩萨修习水观，入三摩地。</p>
<p>观于身中，水性无夺。</p>
<p>初从涕唾，如是穷尽津液精血，大小便利，身中旋复，水性一同。</p>
<p>见水身中与世界外浮幢王刹，诸香水海，等无差别。</p>
<p>我于是时，初成此观。</p>
<p>但见其水未得无身。</p>
<p>当为比丘，室中安禅。</p>
<p>我有弟子，窥窗观室，唯见清水遍在室中，了无所见。</p>
<p>童稚无知，取一瓦砾投于水内，激水作声，顾盼而去。</p>
<p>我出定后，顿觉心痛。</p>
<p>如舍利弗遭违害鬼。</p>
<p>我自思惟，今我已得阿罗汉道，久离病缘。</p>
<p>云何今日忽生心痛，将无退失。</p>
<p>尔时童子捷来我前，说如上事。</p>
<p>我则告言：汝更见水，可即开门，入此水中，除去瓦砾。</p>
<p>童子奉教。</p>
<p>后入定时，还复见水，瓦砾宛然，开门除出。</p>
<p>我后出定，身质如初。</p>
<p>逢无量佛，如是至于山海自在通王如来，方得亡身。</p>
<p>与十方界诸香水海，性合真空，无二无别。</p>
<p>今于如来得童真名，预菩萨会。</p>
<p>佛问圆通，我以水性一味流通，得无生忍，圆满菩提，斯为第一。</p>
<p>琉璃光法王子，即从座起，顶礼佛足，而白佛言：我忆往昔经恒沙劫，有佛出世，名无量声。</p>
<p>开示菩萨本觉妙明。</p>
<p>观此世界及众生身，皆是妄缘风力所转。</p>
<p>我于尔时，观界安立，观世动时，观身动止，观心动念，诸动无二，等无差别。</p>
<p>我时觉了此群动性，来无所从，去无所至。</p>
<p>十方微尘颠倒众生，同一虚妄，如是乃至三千大千一世界内，所有众生，如一器中，贮百蚊蚋，啾啾乱鸣，于分寸中鼓发狂闹。</p>
<p>逢佛未几，得无生忍。</p>
<p>尔时心开，乃见东方不动佛国，为法王子，事十方佛。</p>
<p>身心发光，洞彻无碍。</p>
<p>佛问圆通，我以观察风力无依，悟菩提心，入三摩地，合十方佛传一妙心，斯为第一。</p>
<p>虚空藏菩萨，即从座起。</p>
<p>顶礼佛足，而白佛言：我与如来，定光佛所，得无边身。</p>
<p>尔时手执四大宝珠，照明十方微尘佛刹，化成虚空。</p>
<p>又于自心现大圆镜。</p>
<p>内放十种微妙宝光，流灌十方尽虚空际，诸幢王刹，来入镜内，涉入我身。</p>
<p>身同虚空，不相妨碍。</p>
<p>身能善入微尘国土，广行佛事，得大随顺。</p>
<p>此大神力，由我谛观四大无依，妄想生灭，虚空无二，佛国本同。</p>
<p>于同发明，得无生忍。</p>
<p>佛问圆通，我以观察虚空无边，入三摩地，妙力圆明，斯为第一。</p>
<p>弥勒菩萨，即从座起，顶礼佛足，而白佛言：我忆往昔经微尘劫，有佛出世，名日月灯明。</p>
<p>我从彼佛而得出家。</p>
<p>心重世名，好游族姓。</p>
<p>尔时世尊，教我修习唯心识定，入三摩地。</p>
<p>历劫已来，以此三昧事恒沙佛。</p>
<p>求世名心歇灭无有。</p>
<p>至然灯佛出现于世。</p>
<p>我乃得成无上妙圆识心三昧。</p>
<p>乃至尽空如来国土净秽有无。</p>
<p>皆是我心变化所现。</p>
<p>世尊。</p>
<p>我了如是唯心识故，识性流出无量如来。</p>
<p>今得授记，次补佛处。</p>
<p>佛问圆通，我以谛观十方唯识，识心圆明，入圆成实，远离依他及遍计执，得无生忍，斯为第一。</p>
<p>大势至法王子，与其同伦五十二菩萨，即从座起，顶礼佛足，而白佛言：我忆往昔恒河沙劫，有佛出世，名无量光。</p>
<p>十二如来，相继一劫。</p>
<p>其最后佛名超日月光。</p>
<p>彼佛教我念佛三昧。</p>
<p>譬如有人，一专为忆，一人专忘，如是二人，若逢不逢，或见非见。</p>
<p>二人相忆，二忆念深，如是乃至从生至生，同于形影，不相乖异。</p>
<p>十方如来怜念众生，如母忆子。</p>
<p>若子逃逝，虽忆何为。</p>
<p>子若忆母如母忆时，母子历生不相违远。</p>
<p>若众生心忆佛念佛，现前当来必定见佛。</p>
<p>去佛不远，不假方便自得心开。</p>
<p>如染香人，身有香气。</p>
<p>此则名曰香光庄严。</p>
<p>我本因地以念佛心，入无生忍。</p>
<p>今于此界，摄念佛人归于净土。</p>
<p>佛问圆通，我无选择，都摄六根净念相继，得三摩地，斯为第一。</p>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
