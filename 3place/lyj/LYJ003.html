<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2602楞严经003-2024年8月15日-楞严经</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2602楞严经003-2024年8月15日-楞严经</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="卷三-复次阿难">卷三 复次阿难。</h4>
<p>云何六入，本如来藏妙真如性。</p>
<p>阿难。</p>
<p>即彼目睛瞪发劳者，兼目与劳，同是菩提瞪发劳相。</p>
<p>因于明暗二种妄尘，发见居中，吸此尘象，名为见性。</p>
<p>此见离彼明暗二尘，毕竟无体。</p>
<p>如是阿难。</p>
<p>当知是见，非明暗来，非于根出，不于空生。</p>
<p>何以故。</p>
<p>若从明来，暗即随灭，应非见暗。</p>
<p>若从暗来，明即随灭，应无见明。</p>
<p>若从根生，必无明暗。</p>
<p>如是见精，本无自性。</p>
<p>若于空出，前瞩尘象，归当见根。</p>
<p>又空自观，何关汝入。</p>
<p>是故当知眼入虚妄。</p>
<p>本非因缘，非自然性。</p>
<p>阿难。</p>
<p>譬如有人，以两手指急塞其耳，耳根劳故，头中作声，兼耳与劳，同是菩提瞪发劳相。</p>
<p>因于动静二种妄尘，发闻居中，吸此尘象，名听闻性。</p>
<p>此闻离彼动静二尘，毕竟无体。</p>
<p>如是阿难，当知是闻，非动静来，非于根出，不于空生。</p>
<p>何以故。</p>
<p>若从静来，动即随灭，应非闻动。</p>
<p>若从动来，静即随灭，应无觉静。</p>
<p>若从根生，必无动静。</p>
<p>如是闻体，本无自性。</p>
<p>若于空出，有闻成性，即非虚空。</p>
<p>又空自闻，何关汝入。</p>
<p>是故当知，耳入虚妄。</p>
<p>本非因缘，非自然性。</p>
<p>阿难。</p>
<p>譬如有人，急畜其鼻，畜久成劳，则于鼻中，闻有冷触，因触分别，通塞虚实，如是乃至诸香臭气，兼鼻与劳，同是菩提瞪发劳相。</p>
<p>因于通塞二种妄尘，发闻居中，吸此尘象，名嗅闻性。</p>
<p>此闻离彼通基二尘，毕竟无体。</p>
<p>当知是闻，非通塞来，非于根出，不于空生。</p>
<p>何以故。</p>
<p>若从通来，塞则闻灭，云何知塞。</p>
<p>如因塞有，通则无闻，云何发明香臭等触。</p>
<p>若从根生，必无通塞。</p>
<p>如是闻机，本无自性。</p>
<p>若从空出，是闻自当回嗅汝鼻。</p>
<p>空自有闻，何关汝入。</p>
<p>是故当知鼻入虚妄。</p>
<p>本非因缘，非自然性。</p>
<p>阿难。</p>
<p>譬如有人，以舌舐吻，熟舐令劳。</p>
<p>其人若病，则有苦味。</p>
<p>无病之人，微有甜触。</p>
<p>由甜与苦，显此舌根，不动之时，淡性常在。</p>
<p>兼舌与劳，同是菩提瞪发劳相。</p>
<p>因甜苦淡二种妄尘，发知居中，吸此尘象，名知味性。</p>
<p>此知味性，离彼甜苦及淡二尘，毕竟无体。</p>
<p>如是阿难。</p>
<p>当知如是尝苦淡知，非甜苦来，非因淡有，又非根出，不于空生。</p>
<p>何以故。</p>
<p>若甜苦来，淡则知灭，云何知淡。</p>
<p>若从淡出，甜即知亡，复云何知甜苦二相。</p>
<p>若从舌生，必无甜淡及与苦尘。</p>
<p>斯知味根，本无自性。</p>
<p>若于空出，虚空自味，非汝口知。</p>
<p>又空自知，何关汝入。</p>
<p>是故当知，舌入虚妄。</p>
<p>本非因缘，非自然性。</p>
<p>阿难。</p>
<p>譬如有人，以一冷手。</p>
<p>触于热手。</p>
<p>若冷势多，热者从冷。</p>
<p>若热功胜，冷者成热。</p>
<p>如是以此合觉之触，显于离知。</p>
<p>涉势若成，因于劳触。</p>
<p>兼身与劳，同是菩提瞪发劳相。</p>
<p>因于离合二种妄尘，发觉居中，吸此尘象。</p>
<p>名知觉性。</p>
<p>此知觉体，离彼离合违顺二尘，毕竟无体。</p>
<p>如是阿难。</p>
<p>当知是觉，非离合来，非违顺有，不于根出，又非空生。</p>
<p>何以故。</p>
<p>若合时来，离当已灭，云何觉离。</p>
<p>违顺二相，亦复如是。</p>
<p>若从根出，必无离合违顺四相。</p>
<p>则汝身知，元无自性。</p>
<p>必于空出，空自知觉，何关汝入。</p>
<p>是故当知身入虚妄。</p>
<p>本非因缘，非自然性。</p>
<p>阿难。</p>
<p>譬如有人，劳倦则眠，睡熟便寤，览尘斯忆，失忆为忘，是其颠倒生住异灭，吸习中归，不相踰越，称意知根。</p>
<p>兼意与劳，同是菩提瞪发劳相。</p>
<p>因于生灭二种妄尘，集知居中，吸撮内尘，见闻逆流，流不及地，名觉知性。</p>
<p>此觉知性，离彼寤寐生灭二尘，毕竟无体。</p>
<p>如是阿难。</p>
<p>当知如是觉知之根，非寤寐来，非生灭有，不于根出，亦非空生。</p>
<p>何以故。</p>
<p>若从寤来，寐即随灭，将何为寐。</p>
<p>必生时有，灭即同无，令谁受灭。</p>
<p>若从灭有，生即灭无，谁知生者。</p>
<p>若从根出寤寐二相随身开合，离斯二体，此觉知者，同于空华，毕竟无性。</p>
<p>若从空生，自是空知，何关汝入。</p>
<p>是故当知，意入虚妄。</p>
<p>本非因缘，非自然性。</p>
<p>复次阿难。</p>
<p>云何十二处，本如来藏妙真如性。</p>
<p>阿难。</p>
<p>汝且观此只陀树林，及诸泉池。</p>
<p>于意云何。</p>
<p>此等为是色生眼见，眼生色相。</p>
<p>阿难。</p>
<p>若复眼根，生色相者。</p>
<p>见空非色，色性应销。</p>
<p>销则显发一切都无。</p>
<p>色相既无，谁明空质。</p>
<p>空亦口是。</p>
<p>若复色尘，生眼见者，观空非色，见即销亡。</p>
<p>亡则都无，谁明空色。</p>
<p>是故当知见与色空，俱无处所。</p>
<p>即色与见，二处虚妄。</p>
<p>本非因缘，非自然性。</p>
<p>阿难。</p>
<p>汝更听此只陀园中，食办击鼓，众集撞钟，钟鼓音声，前后相续。</p>
<p>于意云何。</p>
<p>此等为是声来耳边，耳往声处。</p>
<p>阿难。</p>
<p>若复此声，来于耳边，如我乞食室罗筏城。</p>
<p>在只陀林，则无有我。</p>
<p>此声必来阿难耳处。</p>
<p>目连迦叶，应不俱闻。</p>
<p>何况其中一千二百五十沙门，一闻钟声。</p>
<p>同来食处。</p>
<p>若复汝耳，往彼声边。</p>
<p>如我归住只陀林中。</p>
<p>在室罗城，则无有我。</p>
<p>汝闻鼓声，其耳已往击鼓之处，钟声齐出，应不俱闻。</p>
<p>何况其中象马牛羊，种种音响。</p>
<p>若无来往，亦复无闻。</p>
<p>是故当知听与音声，俱无处所，即听与声，二处虚妄。</p>
<p>本非因缘，非自然性。</p>
<p>阿难。</p>
<p>汝又嗅此炉中栴檀，此香若复然于一铢，室罗筏城四十里内，同时闻气。</p>
<p>于意云何。</p>
<p>此香为复生栴檀木，生于汝鼻，为生于空。</p>
<p>阿难。</p>
<p>若复此香，生于汝鼻，称鼻所生，当从鼻出。</p>
<p>鼻非栴檀，云何鼻中有栴檀气。</p>
<p>称汝闻香，当于鼻入。</p>
<p>鼻中出香，说闻非义。</p>
<p>若生于空，空性常恒，香应常在，何藉炉中，爇此枯木。</p>
<p>若生于木，则此香质，因爇成烟。</p>
<p>若鼻得闻，合蒙烟气。</p>
<p>其烟腾空，未及遥远，四十里内，云何已闻。</p>
<p>是故当知，香鼻与闻，俱无处所。</p>
<p>即嗅与香，二处虚妄。</p>
<p>本非因缘，非自然性。</p>
<p>阿难。</p>
<p>汝常二时，众中持钵，其间或遇酥酪醍醐，名为上味。</p>
<p>于意云何。</p>
<p>此味为复生于空中，生于舌中，为生食中。</p>
<p>阿难。</p>
<p>若复此味，生于汝舌，在汝口中，只有一舌，其舌尔时已成酥味，遇黑石蜜应不推移。</p>
<p>若不变移，不名知味。</p>
<p>若变移者，舌非多体，云何多味一舌之知。</p>
<p>若生于食，食非有识，云何自知。</p>
<p>又食自知，即同他食，何预于汝，名味之知。</p>
<p>若生于空，汝啖虚空，当作何味。</p>
<p>必其虚空若作碱味，既碱汝舌，亦碱汝面，则此界人，同于海鱼。</p>
<p>既常受碱，了不知淡。</p>
<p>若不识淡，亦不觉碱。</p>
<p>必无所知，云何名味。</p>
<p>是故当知，味舌与尝，俱无处所。</p>
<p>即尝与味，二俱虚妄。</p>
<p>本非因缘，非自然性。</p>
<p>阿难。</p>
<p>汝常晨朝以手摩头。</p>
<p>于意云何。</p>
<p>此摩所知，谁为能触，能为在手，为复在头。</p>
<p>若在于手，头则无知，云何成触。</p>
<p>若在于头，手则无用，云何名触。</p>
<p>若各各有，则汝阿难，应有二身。</p>
<p>若头与手一触所生，则手与头，当为一体。</p>
<p>若一体者，触则无成。</p>
<p>若二体者，触谁为在。</p>
<p>在能非所，在所非能。</p>
<p>不应虚空与汝成触。</p>
<p>是故当知，觉触与身，俱无处所。</p>
<p>即身与触，二俱虚妄。</p>
<p>本非因缘，非自然性。</p>
<p>阿难。</p>
<p>汝常意中。</p>
<p>所缘善恶无记三性，生成法则。</p>
<p>此法为复即心所生，为当离心，别有方所。</p>
<p>阿难。</p>
<p>若即心者，法则非尘。</p>
<p>非心所缘，云何成处。</p>
<p>若离于心，别有方所，则法自性，为知非知。</p>
<p>知则名心，异汝非尘，同他心量。</p>
<p>即汝即心，云何汝心，更二于汝。</p>
<p>若非知者，此尘既非色声香味，离合冷暖，及虚空相，当于何在。</p>
<p>今于色空，都无表示，不应人间，更有空外。</p>
<p>心非所缘，处从谁立。</p>
<p>是故当知，法则与心，俱无处所。</p>
<p>则意与法，二俱虚妄。</p>
<p>本非因缘，非自然性。</p>
<p>复次阿难。</p>
<p>云何十八界，本如来藏妙真如性。</p>
<p>阿难。</p>
<p>如汝所明，眼色为缘，生于眼识。</p>
<p>此识为复因眼所生，以眼为界。</p>
<p>因色所生，以色为界。</p>
<p>阿难。</p>
<p>若因眼生，既无色空，无可分别，纵有汝识，欲将何用。</p>
<p>汝见又非青黄赤白，无所表示，从何立界。</p>
<p>若因色生，空无色时，汝识应灭，云何识知是虚空性。</p>
<p>若色变时，汝亦识其色相迁变，汝识不迁，界从何立。</p>
<p>从变则变，界相自无。</p>
<p>不变则恒。</p>
<p>既从色生，应不识知虚空所在。</p>
<p>若兼二种，眼色共生，合则中离，离则两合，体性杂乱，云何成界。</p>
<p>是故当知眼色为缘，生眼识界，三处都无。</p>
<p>则眼与色，及色界三，本非因缘，非自然性。</p>
<p>阿难。</p>
<p>又汝所明，耳声为缘，生于耳识。</p>
<p>此识为复因耳所生，以耳为界。</p>
<p>因声所生，以声为界。</p>
<p>阿难。</p>
<p>若因耳生，动静二相，既不现前，根不成知。</p>
<p>必无所知，知尚无成，识何形貌。</p>
<p>若取耳闻，无动静故，闻无所成。</p>
<p>云何耳形，杂色触尘，名为识界。</p>
<p>则耳识界，复从谁立。</p>
<p>若生于声，识因声有，则不关闻，无闻则亡声相所在。</p>
<p>识从声生，许声因闻而有声相，闻应闻识，不闻非界。</p>
<p>闻则同声。</p>
<p>识已被闻，谁知闻识。</p>
<p>若无知者，终如草木。</p>
<p>不应声闻杂成中界。</p>
<p>界无中位，则内外相，复从何成。</p>
<p>是故当知，耳声为缘，生耳识界，三处都无。</p>
<p>则耳与声，及声界三，本非因缘，非自然性。</p>
<p>阿难。</p>
<p>又汝所明，鼻香为缘，生于鼻识。</p>
<p>此识为复因鼻所生，以鼻为界。</p>
<p>因香所生，以香为界。</p>
<p>阿难。</p>
<p>若因鼻生，则汝心中，以何为鼻。</p>
<p>为取肉形双爪之相。</p>
<p>为取嗅知动摇之性。</p>
<p>若取肉形，肉质乃身，身知即触，名身非鼻，名触即尘。</p>
<p>鼻尚无名，云何立界。</p>
<p>若取嗅知，又汝心中以何为知。</p>
<p>以肉为知，则肉之知，元触非鼻。</p>
<p>以空为知，空则自知，肉应非觉。</p>
<p>如是则应虚空是汝，汝身非知。</p>
<p>今日阿难，应无所在。</p>
<p>以香为知，知自属香，何预于汝。</p>
<p>若香臭气，必生汝鼻，则彼香臭二种流气，不生伊兰。</p>
<p>及栴檀木。</p>
<p>二物不来，汝自嗅鼻，为香为臭。</p>
<p>臭则非香，香则非臭。</p>
<p>若香臭二俱能闻者，则汝一人，应有两鼻。</p>
<p>对我问道，有二阿难，谁为汝体。</p>
<p>若鼻是一，香臭无二，臭既为香，香复成臭。</p>
<p>二性不有，界从谁立。</p>
<p>若因香生，识因香有。</p>
<p>如眼有见，不能观眼。</p>
<p>因香有故，应不知香。</p>
<p>知即非生。</p>
<p>不知非识。</p>
<p>香非知有，香界不成。</p>
<p>识不知香，因界则非从香建立。</p>
<p>既无中间，不成内外。</p>
<p>彼诸闻性，毕竟虚空。</p>
<p>是故当知，鼻香为缘，生鼻识界，三处都无。</p>
<p>则鼻与香，及香界三，本非因缘，非自然性。</p>
<p>阿难。</p>
<p>又汝所明，舌味为缘，生于舌识。</p>
<p>此识为复因舌所生，以舌为界。</p>
<p>因味所生，以味为界。</p>
<p>阿难。</p>
<p>若因舌生，则诸世间甘蔗、乌梅、黄连、石盐、细辛、姜、桂、都无有味。</p>
<p>汝自尝舌，为甜为苦。</p>
<p>若舌性苦，谁来尝舌。</p>
<p>舌不自尝，孰为知觉。</p>
<p>舌性非苦，味自不生，云何立界。</p>
<p>若因味生，识自为味，同于舌根，应不自尝，云何识知是味非味。</p>
<p>又一切味，非一物生。</p>
<p>味既多生，识应多体。</p>
<p>识体若一，体必味生。</p>
<p>咸淡甘辛，和合俱生，诸变异相，同为一味，应无分别。</p>
<p>分别既无，则不名识，云何复名舌味识界。</p>
<p>不应虚空，生汝心识。</p>
<p>舌味和合，即于是中元无自性，云何界生。</p>
<p>是故当知，舌味为缘，生舌识界，三处都无。</p>
<p>则舌与味，及舌界三，本非因缘，非自然性。</p>
<p>阿难。</p>
<p>又汝所明，身触为缘，生于身识。</p>
<p>此识为复因身所生，以身为界。</p>
<p>因触所生，以触为界。</p>
<p>阿难。</p>
<p>若因身生，必无合离二觉观缘，身何所识。</p>
<p>若因触生，必无汝身，谁有非身知合离者。</p>
<p>阿难。</p>
<p>物不触知，身知有触。</p>
<p>知身即触，知触即身。</p>
<p>即触非身，即身非触。</p>
<p>身触二相，元无处所。</p>
<p>合身即为身自体性。</p>
<p>离身即是虚空等相。</p>
<p>内外不成，中云何立。</p>
<p>中不复立，内外性空则汝识生，从谁立界。</p>
<p>是故当知，身触为缘，生身识界，三处都无。</p>
<p>则身与触，及身界三，本非因缘，非自然性。</p>
<p>阿难。</p>
<p>又汝所明，意法为缘，生于意识。</p>
<p>此识为复因意所生，以意为界，因法所生，以法为界。</p>
<p>阿难。</p>
<p>若因意生，于汝意中，必有所思，发明汝意。</p>
<p>若无前法，意无所生。</p>
<p>离缘无形，识将何用，又汝识心，与诸思量，兼了别性，为同为异。</p>
<p>同意即意，云何所生。</p>
<p>异意不同，应无所识。</p>
<p>若无所识，云何意生。</p>
<p>若有所识，云何识意。</p>
<p>唯同与异，二性无成，界云何立。</p>
<p>若因法生世间诸法，不离五尘。</p>
<p>汝观色法，及诸声法，香法味法，及与触法，相状分明，以对五根，非意所摄，汝识决定依于法生。</p>
<p>今汝谛观，法法何状若离色空，动静通塞，合离生灭，越此诸相，终无所得。</p>
<p>生则色空诸法等生。</p>
<p>灭则色空诸法等灭。</p>
<p>所因既无，因生有识，作何形相。</p>
<p>相状不有，界云何生。</p>
<p>是故当知，意法为缘，生意识界，三处都无。</p>
<p>则意与法，及意界三，本非因缘，非自然性。</p>
<p>阿难白佛言：世尊。</p>
<p>如来常说和合因缘，一切世间种种变化，皆因四大和合发明。</p>
<p>云何如来，因缘略然，二俱排摈。</p>
<p>我今不知，斯义所属。</p>
<p>惟垂哀愍，开示众生，中道了义，无戏论法。</p>
<p>尔时世尊，告阿难言：汝先厌离声闻缘觉诸小乘法，发心勤求无上菩提。</p>
<p>故我今时，为汝开示第一义谛。</p>
<p>如何复将世间戏论，妄想因缘，而自缠绕。</p>
<p>汝虽多闻，如说药人，真药现前，不能分别。</p>
<p>如来说为真可怜愍。</p>
<p>汝今谛听，吾当为汝，分别开示。</p>
<p>亦令当来修大乘者，通达实相。</p>
<p>阿难默然，承佛圣旨。</p>
<p>阿难。</p>
<p>如汝所言四大和合，发明世间种种变化。</p>
<p>阿难。</p>
<p>若彼大性，体非和合，则不能与诸大杂和。</p>
<p>犹如虚空，不和诸色。</p>
<p>若和合者，同于变化。</p>
<p>始终相成，生灭相续。</p>
<p>生死死生，生生死死，如旋火轮，未有休息。</p>
<p>阿难。</p>
<p>如水成冰，冰还成水。</p>
<p>汝观地，粗为大地，细为微尘。</p>
<p>至邻虚尘，析彼极微色边际相，七分所成。</p>
<p>更析邻虚，即实空性。</p>
<p>阿难。</p>
<p>若此邻虚，析成虚空，当知虚空，出生色相。</p>
<p>汝今问言，由和合故，出生世间诸变化相。</p>
<p>汝且观此一邻虚尘，用几虚空，和合而有。</p>
<p>不应邻虚，合成邻虚。</p>
<p>又邻虚尘，析入空者，用几色相，合成虚空。</p>
<p>若色合时，合色非空。</p>
<p>若空合时，合空非色。</p>
<p>色犹可析，空云何合。</p>
<p>汝元不知如来藏中，性色真空，性空真色，清净本然，周遍法界。</p>
<p>随众生心，应所知量，循业发现。</p>
<p>世间无知，惑为因缘，及自然性皆是识心，分别计度。</p>
<p>但有言说。</p>
<p>都无实义。</p>
<p>阿难。</p>
<p>火性无我，寄于诸缘。</p>
<p>汝观城中未食之家，欲炊爨时，手执阳燧。</p>
<p>日前求火。</p>
<p>阿难。</p>
<p>名和合者，如我与汝，一千二百五十比丘，今为一众。</p>
<p>众虽为一，诘其根本，各各有身，皆有所生氏族名字如舍利弗，婆罗门种。</p>
<p>优楼频螺，迦叶波种。</p>
<p>乃至阿难，瞿昙种姓。</p>
<p>阿难。</p>
<p>若此火性，因和合有。</p>
<p>彼手执镜于日求火。</p>
<p>此火为从镜中而出，为从艾出，为于日来。</p>
<p>阿难。</p>
<p>若日来者，自能烧汝手中之艾，来处林木，皆应受焚。</p>
<p>若镜中出，自能于镜，出然于艾。</p>
<p>镜何不镕。</p>
<p>纡汝手执，尚无热相，云何融泮。</p>
<p>若生于艾，何藉日镜光明相接，然后火生。</p>
<p>汝又谛观，镜因手执，日从天来，艾本地生，火从何方游历于此。</p>
<p>日镜相远，非和非合，不应火光，无从自有。</p>
<p>汝犹不知如来藏中，性火真空，性空真火，清净本然，周遍法界，随众生心，应所知量。</p>
<p>阿难。</p>
<p>当知世人，一处执镜，一处火生。</p>
<p>遍法界执，满世间起。</p>
<p>起遍世间，宁有方所，循业发现。</p>
<p>世间无知，惑为因缘，及自然性。</p>
<p>皆是识心，分别计度。</p>
<p>但有言说，都无实义。</p>
<p>阿难。</p>
<p>水性不定，流息无恒。</p>
<p>如室罗城，迦毗罗仙，斫迦罗仙，及钵头摩，诃萨多等，诸大幻师，求太阴精用和幻药。</p>
<p>是诸师等，于白月昼，手执方诸，承月中水，此水为复从珠中出，空中自有，为从月来。</p>
<p>阿难。</p>
<p>若从月来，尚能远方令珠出水，所经林木，皆应吐流。</p>
<p>流则何待方诸所出。</p>
<p>不流，明水非从月降。</p>
<p>若从珠出，则此珠中，常应流水，何待中宵承白月昼。</p>
<p>若从空生，空性无边，水当无际，从人洎天，皆同滔溺。</p>
<p>云何复有水陆空行。</p>
<p>汝更谛观，月从天陟。</p>
<p>珠因手持，承珠水盘，本人敷设，水从何方，流注于此。</p>
<p>月珠相远，非和非合，不应水精，无从自有。</p>
<p>汝尚不知，如来藏中，性水真空，性空真水，清净本然，周遍法界。</p>
<p>随众生心，应所知量。</p>
<p>一处执珠，一处水出。</p>
<p>遍法界执，满法界生。</p>
<p>生满世间，宁有方所，循业发现。</p>
<p>世间无知，惑为因缘，及自然性。</p>
<p>皆是识心，分别计度。</p>
<p>但有言说，都无实义。</p>
<p>阿难。</p>
<p>风性无体，动静不常。</p>
<p>汝常整衣入于大众，僧伽梨角动及傍人，则有微风拂彼人面。</p>
<p>此风为复出袈裟角，发于虚空，生彼人面。</p>
<p>阿难。</p>
<p>此风若复出袈裟角，汝乃披风，其衣飞摇，应离汝体。</p>
<p>我今说法会中垂衣。</p>
<p>汝看我衣，风何所在，不应衣中，有藏风地。</p>
<p>若生虚空，汝衣不动，何因无拂。</p>
<p>空性常住，风应常生。</p>
<p>若无风时，虚空当灭。</p>
<p>灭风可见，灭空何状。</p>
<p>若有生灭，不名虚空。</p>
<p>名为虚空，云何风出。</p>
<p>若风自生被拂之面，从彼面生，当应拂汝。</p>
<p>自汝整衣，云何倒拂。</p>
<p>汝审谛观，整衣在汝，面属彼人，虚空寂然，不曾流动，风自谁方鼓动来此。</p>
<p>风空性隔，非和非合，不应风性，无从自有。</p>
<p>汝宛不知如来藏中，性风真空，性空真风，清净本然，周遍法界随众生心，应所知量。</p>
<p>阿难。</p>
<p>如汝一人微动服衣，有微风出。</p>
<p>遍法界拂，满国土生周遍世间，宁有方所，循业发现。</p>
<p>世间无知，惑为因缘，及自然性。</p>
<p>皆是识心，分别计度。</p>
<p>但有言说，都无实义。</p>
<p>阿难。</p>
<p>空性无形，因色显发。</p>
<p>如室罗城，去河遥处，诸刹利种，及婆罗门，毗舍，首陀，兼颇罗堕，旃陀罗等，新立安居，凿井求水。</p>
<p>出土一尺，于中则有一尺虚空。</p>
<p>如是乃至出土一丈，中间还得一丈虚空。</p>
<p>虚空浅深，随出多少，此空为当因土所出，因凿所有，无因自生。</p>
<p>阿难。</p>
<p>若复此空，无因自生，未凿土前，何不无碍，唯见大地回无通达。</p>
<p>若因土出，则土出时，应见空入。</p>
<p>若土先出无空入者，云何虚空因土而出。</p>
<p>若无出入，则应空土元无异因。</p>
<p>无异则同，则土出时，空何不出。</p>
<p>若因凿出，则凿出空，应非出土。</p>
<p>不因凿出，凿自出土，云何见空。</p>
<p>汝更审谛，谛审谛观，凿从人手，随方运转，土因地移，如是虚空，因何所出。</p>
<p>凿空虚实，不相为用，非和非合，不应虚空，无从自出。</p>
<p>若此虚空，性圆周遍，本不动摇。</p>
<p>当知现前地水火风，均名五大。</p>
<p>性真圆融，皆如来藏，本无生灭。</p>
<p>阿难。</p>
<p>汝心昏迷，不悟四大元如来藏。</p>
<p>当观虚空，为出为入，为非出入。</p>
<p>汝全不知如来藏中，性觉真空，性空真觉，清净本然，周遍法界。</p>
<p>随众生心，应所知量。</p>
<p>阿难。</p>
<p>如一井空，空生一井。</p>
<p>十方虚空，亦复如是。</p>
<p>圆满十方，宁有方所，循业发现。</p>
<p>世间无知，惑为因缘及自然性。</p>
<p>皆是识心，分别计度，但有言说，都无实义。</p>
<p>阿难。</p>
<p>见觉无知，因色空有。</p>
<p>如汝今者在只陀林，朝明夕昏。</p>
<p>设居中宵，白月则光黑月便暗。</p>
<p>则明暗等，因见分析。</p>
<p>此见为复与明暗相，并太虚空，为同一体。</p>
<p>为非一体。</p>
<p>或同非同，或异非异。</p>
<p>阿难此见若复与明与暗，及与虚空，元一体者。</p>
<p>则明与暗，二体相亡。</p>
<p>暗时无明，明时无暗。</p>
<p>若与暗一，明则见亡。</p>
<p>必一于明，暗时当灭。</p>
<p>灭则云何，见明见暗。</p>
<p>若明暗殊，见无生灭，一云何成。</p>
<p>若此见精，与暗与明，非一体者。</p>
<p>汝离明暗，及与虚空，分析见元，作何形相。</p>
<p>离明离暗，及离虚空，是见元同，龟毛兔角。</p>
<p>明暗虚空，三事俱异，从何立见明暗相背，云何或同。</p>
<p>离三元无，云何或异。</p>
<p>分空分见，本无边畔，云何非同。</p>
<p>见暗见明，性非迁改，云何非异。</p>
<p>汝更细审微细审详，审谛审观，明从太阳，暗随黑月，通属虚空，壅归大地，如是见精，因何所出。</p>
<p>见觉空顽，非和非合，不应见精，无从自出。</p>
<p>若见闻知，性圆周遍，本不动摇。</p>
<p>当知无边不动虚空，并其动摇地水火风，均名六大。</p>
<p>性真圆融，皆如来藏，本无生灭。</p>
<p>阿难。</p>
<p>汝性沉沦，不悟汝之见闻觉知，本如来藏。</p>
<p>汝当观此见闻觉知，为生为灭，为同为异。</p>
<p>为非生灭，为非同异。</p>
<p>汝曾不知如来藏中，性见觉明，觉精明见，清净本然，周遍法界。</p>
<p>随众生心，应所知量。</p>
<p>如一见根，见周法界。</p>
<p>听嗅尝触觉触觉知，妙德莹然，遍周法界。</p>
<p>圆满十虚。</p>
<p>宁有方所，循业发现。</p>
<p>世间无知，惑为因缘，及自然性。</p>
<p>皆是识心，分别计度。</p>
<p>但有言说，都无实义。</p>
<p>阿难。</p>
<p>识性无源，因于六种根尘妄出。</p>
<p>汝今遍观此会圣众，用目循历。</p>
<p>其目周视，但如镜中，无别分析。</p>
<p>汝识于中次第标指，此是文殊，此富楼那，此目犍连，此须菩提，此舍利弗，此识了知，为生于见，为生于相，为生虚空，为无所因，突然而出。</p>
<p>阿难。</p>
<p>若汝识性，生于见中，如无明暗及与色空，四种必无，元无汝见，见性尚无，从何发识。</p>
<p>若汝识性，生于相中，不从见生，既不见明，亦不见暗，明暗不瞩，即无色空，彼相尚无，识从何发。</p>
<p>若生于空，非相非见，非见无辨，自不能知，明暗色空，非相灭缘，见闻觉知，无处安立。</p>
<p>处此二非，空则同无，有非同物。</p>
<p>纵发汝识，欲何分别。</p>
<p>若无所因，突然而出，何不日中，别识明月。</p>
<p>汝更细详，微细详审，见托汝睛，相推前境，可状成有，不相成无，如是识缘，因何所出。</p>
<p>识动见澄，非和非合。</p>
<p>闻听觉知，亦复如是，不应识缘，无从自出。</p>
<p>若此识心，本无所从。</p>
<p>当知了别见闻觉知，圆满湛然，性非从所。</p>
<p>兼彼虚空地水火风，均名七大。</p>
<p>性真圆融，皆如来藏，本无生灭。</p>
<p>阿难。</p>
<p>汝心粗浮，不悟见闻，发明了知，本如来藏。</p>
<p>汝应观此六处识心，为同为异，为空为有，为非同异，为非空有。</p>
<p>汝元不知，如来藏中，性识明知，觉明真识，妙觉湛然，遍周法界。</p>
<p>含吐十虚，宁有方所，循业发现。</p>
<p>世间无知，惑为因缘，及自然性，皆是识心，分别计度，但有言说，都无实义。</p>
<p>尔时阿难，及诸大众，蒙佛如来，微妙开示，身心荡然，得无挂碍。</p>
<p>是诸大众，各各自知，心遍十方。</p>
<p>见十方空，如观手中所持叶物。</p>
<p>一切世间诸所有物，皆即菩提妙明元心。</p>
<p>心精遍圆，含里十方。</p>
<p>反观父母，所生之身，犹彼十方，虚空之中，吹一微尘，若存若亡。</p>
<p>如湛巨海，流一浮沤，起灭无从。</p>
<p>了然自知，获本妙心，常住不灭。</p>
<p>礼佛合掌，得未曾有。</p>
<p>于如来前，说偈赞佛。</p>
<p>偈赞发愿妙湛总持不动尊。</p>
<p>首楞严王世希有。</p>
<p>销我亿劫颠倒想。</p>
<p>不历僧祇获法身。</p>
<p>愿今得果成宝王。</p>
<p>还度如是恒沙众。</p>
<p>将此深心奉尘刹。</p>
<p>是则名为报佛恩。</p>
<p>伏请世尊为证明。</p>
<p>五浊恶世誓先入。</p>
<p>如一众生未成佛。</p>
<p>终不于此取泥洹。</p>
<p>十雄大力大慈悲。</p>
<p>希更审除微细惑。</p>
<p>令我早登无上觉。</p>
<p>于十方界坐道场。</p>
<p>舜若多性可销亡。</p>
<p>烁迦罗心无动转。</p>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
