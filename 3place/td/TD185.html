<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2226通典185-2025年11月30日-通典</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2226通典185-2025年11月30日-通典</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="通典卷一百八十四">通典·卷一百八十四</h4>
<p>古南越（今置郡府七十一计县二百九十四）</p>
<p>南海（广）十二县（南海番禺增城浛洭东官清远怀集湞阳永固化蒙宝安四会）</p>
<p>始兴（韶）六县（始兴曲江仁化湞昌翁源乐昌）</p>
<p>义宁（冈）二县（新会义宁）</p>
<p>海丰（循）六县（归善海丰兴宁博罗河源雷乡）</p>
<p>恩平（恩）三县（阳江恩平杜陵）</p>
<p>南陵（春）二县（阳春罗水）</p>
<p>临贺（贺）六县（临贺桂岭冯乘荡山富川封阳）</p>
<p>高要（端）二县（高要平兴）</p>
<p>感义（藤）三县（镡津感义安昌）</p>
<p>晋康（康）四县（端溪晋康悦城都城）</p>
<p>临封（封）二县（封川开建）</p>
<p>开阳（泷）五县（泷水开阳建水永宁正义）</p>
<p>高凉（高）三县（良德电白保定）</p>
<p>连城（义）三县（岑溪永业连城）</p>
<p>新兴（新）三县（新兴永顺索卢）</p>
<p>铜陵（勤）二县（富林铜陵）</p>
<p>怀德（窦）四县（信义怀德潭峨特亮）</p>
<p>始安（桂）十县（临桂灵川阳朔荔浦建陵永丰永福理定全义纯化）</p>
<p>平乐（昭）三县（平乐永平恭城）</p>
<p>蒙山（蒙）三县（立山纯义东区）</p>
<p>开江（富）三县（龙平开江思勤）</p>
<p>苍梧（梧）三县（苍梧戎城孟陵）</p>
<p>浔江（浔）三县（桂平皇化大宾）</p>
<p>临江（龚）六县（平南武林隋建大同阳川宁风）</p>
<p>郁林（郁林）五县（石南郁林兴业兴德潭栗）</p>
<p>平琴（平琴）四县（容山怀义福阳古符）</p>
<p>安城（宾）三县（岭方琅琊保城）</p>
<p>贺水（澄）四县（上林止戈无虞贺水）</p>
<p>常林（绣）三县（常林阿林罗绣）</p>
<p>象郡（象）三县（武化阳寿武仙）</p>
<p>龙城（柳）五县（马平龙城洛封洛容象）</p>
<p>融水（融）三县（融水黄水武阳）</p>
<p>朗宁（邕）七县（宣化朗宁思龙如和武缘封陵晋兴）</p>
<p>怀泽（贵）四县（郁平怀泽义山潮水）</p>
<p>宁仁（党）四县（善劳抚安善文宁仁）</p>
<p>宁浦（横）三县（宁浦淳风乐山）</p>
<p>横山（田）五县（都救惠佳武龙横山如赖）</p>
<p>脩德（严）三县（来宾脩德归化）</p>
<p>龙池（山）二县（龙池盆山）</p>
<p>永定（峦）三县（永定武罗灵竹）</p>
<p>招义（罗）五县（石城吴川南河招义零绿）</p>
<p>南潘（潘）三县（茂名南巴潘水）</p>
<p>普宁（容）六县（北流普宁陵城渭龙罗窦欣道）</p>
<p>陵水（辩）三县（石龙陵罗龙化）</p>
<p>南昌（白）五县（博白建宁周罗龙豪南昌）</p>
<p>定川（牢）三县（南流定川宕川）</p>
<p>宁越（钦）五县（钦江灵山遵化内亭保京）</p>
<p>安南府七县（宋平朱鸢龙编太平交趾武平平道）</p>
<p>武峨（武峨）五县（如马武劳武缘梁山武峨）</p>
<p>龙水（粤）四县（龙水崖山东玺天河）</p>
<p>忻城（芝）一县（忻城）</p>
<p>九真（爱）六县（九真安顺崇平日南无编军宁）</p>
<p>福禄（福禄）二县（柔远唐林）</p>
<p>文阳（长）四县（铜蔡长山其常文阳）</p>
<p>日南（驩）四县（九德越裳怀驩浦阳）</p>
<p>承化（峰）五县（嘉宁承化新昌嵩山珠绿）</p>
<p>玉山（陆）三县（乌雷宁海华清）</p>
<p>合浦（廉）四县（合浦封山蔡龙大廉）</p>
<p>安乐（岩）四县（常乐思封高城石岩）</p>
<p>海康（雷）三县（海康遂溪徐闻）</p>
<p>温水（禺）四县（峨石温水陆川扶桑）</p>
<p>汤泉（汤）三县（汤泉绿水罗韶）</p>
<p>临潭（瀼）四县（临江波零鹄山弘远）</p>
<p>扶南（笼）七县（武勒武礼罗龙扶南龙赖武观武江）</p>
<p>正平（环）八县（正平福零龙源饶勉思恩武石歌良蒙都）</p>
<p>乐古（古）三县（乐古古书乐兴）</p>
<p>珠崖（崖）四县（舍城澄迈文昌临高）</p>
<p>昌化（儋）五县（义伦昌化感恩洛场富罗）</p>
<p>延德（振）五县（宁远延德吉阳临川落屯）</p>
<p>琼山（琼）五县（琼山曾口容琼乐会颜罗）</p>
<p>万安（万安）四县（万安陵水富云博辽）</p>
<p>古南越</p>
<p>自岭而南，当唐、虞、三代为蛮夷之国，是百越之地，亦谓之南越，（或云南越之君，亦夏禹之后。按瓯越、闽越，禹后少康之庶子所封之地。即南越，非其种也，故舆地志云东南有二越，其义详矣。或曰自交趾至於会稽七八千里，百越杂处，各有种姓，故不得尽云少康之后。）古谓之雕题，（谓雕题刻其额也。礼记王制曰："南方曰雕题。"）非禹贡九州之域，又非周礼职方之限。（晋书、隋书并谓交广之地为禹贡扬州之域。今稽其封略，考其镇薮，则禹贡、职方皆不及此，故列於九州之外。）在天文，牵牛、婺女则越之分野，（谓汉之苍梧、郁林、合浦、交趾、九真、南海、日南，皆其分也。今南海、义宁、海丰、恩平、南陵、招义、临贺、高要、浔江、感义、临江、扶南、晋康、临封、开阳、高凉、始安之南境、平乐、蒙山、正平、开江、连城、郁林、平琴、安城、贺水、常林、象郡、龙城、融水、朗宁、南潘、怀泽、宁仁、新兴、普宁、陵水、南昌、宁越、定川、宁浦、横山、脩德、龙池、安南、武峨、龙水、忻城、九真、福禄、文阳、日南、承化、铜陵、永定、玉山、合浦、安乐、海康、苍梧、怀德、临潭、乐古、温水、汤泉等郡是也。）兼得楚之交。（汉零陵、桂阳，今始安之北境及始兴，皆宜属楚。）秦始皇略定扬越，谪戍五方，南守五岭。（自北徂南，入越之道，必由岭峤，时有五处。塞上岭一也，今南康郡大庾岭是。骑田岭二也，今桂阳郡腊岭是。都庞岭三也，今江华郡永明岭是。甿渚岭四也，亦江华界白芒岭是。越城岭五也，今始安郡北，零陵郡南，临源岭是。西自衡山之南，东穷於海，一山之限也。）后遣任嚣攻取陆梁之地，遂平南越，置郡，此为南海、（今南海、始兴、义宁、海丰、恩平、南陵、临贺、高要、感义、晋康、临封、开阳、高凉、连城、新兴、铜陵、怀德等郡是。）桂林、（今始安、平乐、蒙山、开江、浔江、苍梧、临江、郁林、平琴、安城、贺水、常林、象郡、龙城、融水、朗宁、怀泽、宁浦、横山、脩德、龙池、永定等郡是。）象，（今招义、南潘、普宁、陵水、南昌、定川、宁越、安南、武峨、龙水、忻城、九真、福禄、文阳、日南、承化、玉山、合浦、安乐、海康、温水、汤泉等郡是。）置南海尉以典之，所谓东南一尉者也。（任嚣病且死，召赵佗谓曰："番禺负山险阻，南北东西数千里，可以为国。"遂以赵佗为南海尉。）秦末，赵佗遂王其地，汉因封之。佗后数代，其相吕嘉反；武帝使伏波将军路博德讨平之。（分秦南海、桂林、象郡，置苍梧、郁林、合浦、日南、九真、交趾，并旧九郡是。）元封初，又遣军自合浦徐闻入南海，至大洲，方千里，略得之。（置儋耳、珠崖二郡。至元帝时，以其数反，罢弃之。）后兼置交趾刺史。（领七郡。）其馀土宇，自汉以后，历代开拓。（今临潭、扶南、正平、乐古、珠崖、昌化、延德、琼山、万安等郡是。）后汉建武中，交趾女子徵侧、妹徵贰反，於是九真、日南、合浦蛮俚皆应之，自立为交趾帝。使马援平定交部，始调立城郭，置井邑。至献帝，乃立为交州。（领郡七。时张津为交趾刺史，士燮为交趾太守，其上表请立为卅，置牧，初理龙编县，即今安南府县也。乃置交州牧，徙理苍梧广信县，即今郡苍梧县也。建安十六年。又徙理南海番禺县，即今郡县也。寻又移理龙编。）其边州，诏使持节给鼓吹，以重威镇，加九锡六佾之舞。汉末，其地并属吴，仍分为广州。（领郡三，理番禺。）后蜀以建宁太守遥领交州。晋平蜀，亦然。及平吴，仍旧交广二州。（并因前代，交领郡七，广领郡十。）宋分为广州、（领郡十七，理番禺。）交州、（领郡五，理龙编。）越州。（领郡三，理临漳，今合浦郡。）齐并因之。（广州领郡二十三，交州领郡九，越州领郡二十。）梁陈以来，废置混杂，不能悉举。大唐分为十五部，此为岭南道。（所领郡尽得古南越之地，并如其目，不复重出也。）</p>
<p>南海郡</p>
<p>（东至海丰郡四百里。南至恩平郡五百里。西至高要郡二百四十里。北至始兴郡八百里。东南到恩平郡四百里。西南到高要郡界二百三十里。西北到连山郡九百里。东北到海丰郡界三百五十里。去西京五千四百四十七里，去东京四千九百里。户五万八千八百四十，口二十万一千五百。）</p>
<p>广州（今理南海、番禺二县。）秦置南海郡。二汉因之，兼置交州。（领郡七。后汉末理於此。）吴因之，分置广州。（领郡三，理於此。）晋、宋、齐皆因之。（晋领郡十，宋领郡十七，齐领郡二十三，皆理於此。）梁陈并置都督府。隋平陈，置总管府，后又置番州；炀帝初，复置南海郡。大唐改为广州，或为南海郡。领县十二：</p>
<p>南海（有玉山，菖蒲涧。天井冈，俗云越王井也。石门水，一名贪泉，即吴隐之所酌赋诗处。）</p>
<p>番禺（秦汉旧县。有禺山，尉佗葬於此。）</p>
<p>增城（汉番禺县地。吴置东官郡於此。有增江。）</p>
<p>浛洭（汉旧县也。浛音含，洭音匡。）</p>
<p>东官</p>
<p>清远（汉中宿县地。县北陨山，尉佗於此山上立万人城。湞阳硖，在县南。）</p>
<p>怀集（汉四会县地。）</p>
<p>湞阳（汉旧县。湞音贞。）</p>
<p>永固</p>
<p>化蒙</p>
<p>宝安</p>
<p>四会（汉旧县。宋置绥建郡於此。）</p>
<p>始兴郡</p>
<p>（东至南康郡界七百里。南至南海郡八百里。西至桂阳郡五百里。北至仁化县三百二十里，重山无路。东南到南海郡界七百里。西南到桂阳郡师子冈界四百二十里。西北到南陵郡界二百二十里。东北到仁化县三百二十里。去西京四千九百三十二里，去东京四千一百四十二里。户二万四千二百，口十六万八千九十。）</p>
<p>韶州（今理曲江县。）春秋、战国时，皆楚地。秦属南海郡。二汉属桂阳郡。吴分置始兴郡，晋因之。宋改为广兴郡。齐又为始兴郡。隋平陈，废始兴郡，并其地属南海郡。大唐置韶州，或为始兴郡。领县六：</p>
<p>始兴（梁置安远郡。）</p>
<p>曲江（有玉山。汉旧县。）</p>
<p>仁化</p>
<p>湞昌</p>
<p>翁源（陈清远郡。）</p>
<p>乐昌</p>
<p>义宁郡</p>
<p>（东无路。南……西……北……东南……西南……西北……东北……去西京六千三百五里。去东京……户五千六百五十。无口数。）</p>
<p>冈州（今理新会县。）秦、二汉并属南海郡地。东晋末，分置新会郡，宋齐梁陈并因之。隋平陈，郡废，置封州，后又改为允州，后又改为冈州。炀帝初，州废，并入南海郡。大唐复置冈州，或为义宁郡。领县二：</p>
<p>新会（有桂山，山出翡翠、孔雀、玄猿。）</p>
<p>义宁（汉番禺县地。宋置。）</p>
<p>海丰郡</p>
<p>（东至潮阳郡五百一十七里。南至南海郡四百里。西至南海郡增城县界……北至南康郡隔山岭一千六百五十里。东南到潮阳郡界八百里。西南……西北到南海郡增城县界百五十七里。东北去西京五千六百里，去东京四千八百里。户九千五百二十。无口数。）</p>
<p>循州（今理归善县。）秦、二汉南海郡地，晋亦然。宋属南海、东官、永平三郡地，齐因之。隋平陈，置循州；炀帝初州废，置龙川郡。大唐复为循州，或为海丰郡。领县六：</p>
<p>归善（秦汉龙川县地。有罗、浮二山。）</p>
<p>海丰（汉旧县。）</p>
<p>兴宁（汉龙川县地。）</p>
<p>博罗（汉旧县。）</p>
<p>河源</p>
<p>雷乡</p>
<p>恩平郡</p>
<p>（东……南……西……北……东南西南……西北……东北……去西京六千五百里，去东京五千六百里。户九千。无口数。）</p>
<p>恩州（今理恩平县。）秦属南海郡。二汉为合浦郡地。大唐贞观中置恩州，或为恩平郡。领县三：</p>
<p>阳江</p>
<p>恩平</p>
<p>杜陵</p>
<p>南陵郡</p>
<p>（东至南海郡六百四十二里。南至恩平郡九十三里。西至高凉郡三百三十里。北至铜陵郡百二十三里。东南到恩平郡百三十里。西南到高凉郡三百三十里。西北到开阳郡界……东北到新兴郡二百六里。去西京五千六百四十里，去东京五千四百五十里。户七百四十，口二千八百。）</p>
<p>春州（今理阳春县。）秦属南海郡。二汉属合浦郡地。隋属高凉郡。大唐武德四年，平萧铣，置春州，或为南陵郡。领县二：</p>
<p>阳春（汉高凉县地。）</p>
<p>罗水（天宝后置。）</p>
<p>临贺郡</p>
<p>（东至连山郡二百六十里。南至临封郡三百六十六里。西至苍梧郡，山岭重叠，不知里数。北至江华郡四百里。东南到南海郡八百七十六里。西南到苍梧郡四百二十二里。西北到开江郡三百二十里。东北到零陵郡山岭，无里数。去西京……去东京……户……无口数。）</p>
<p>贺州（今理临贺县。）秦属南海郡。二汉属苍梧郡。吴分置临贺郡，晋因之。宋文帝改为临庆国。齐复为临贺郡，陈因之。隋平陈；置贺州；（因贺水为名。）炀帝初，废为县，属始安、熙平二郡。大唐复置贺州，或为临贺郡。领县六：</p>
<p>临贺（汉旧县。有贺水。）</p>
<p>桂岭（汉临贺县地。）</p>
<p>冯乘（汉旧县。）</p>
<p>荡山</p>
<p>富川（汉旧县。）</p>
<p>封阳（汉旧县。）</p>
<p>高要郡</p>
<p>（东至南海郡二百四十里。南至新兴郡一百四十里。西至晋康郡一百六十里。北至南海郡清远县一百二十四里。东南到南海郡二百里。西南到新兴郡一百三十里。西北到晋康郡一百二十四里。东北到南海郡一百二十里。去西京四千九百三十五里，去东京四千九百一十三里。户九千五百五十三，口二万一百二十。）</p>
<p>端州（今理高要县。）秦属南海郡。两汉并属苍梧郡，晋亦然。宋齐并属南海郡。陈置高要郡。隋平陈，郡废，置端州；炀帝初州废，置信安郡。大唐为端州，或为高要郡。领县二：</p>
<p>高要（汉旧县。）</p>
<p>平兴（汉高要县地。）</p>
<p>感义郡</p>
<p>（东至连城郡二百五十里。南至连城郡二百里。西至临江郡百四十九里。北至苍梧郡九十七里。东南到苍梧郡一百九十八里。西南到普宁郡二百五十一里。西北到临江郡一百四十九里。东北到苍梧郡一百九十八里。去西京五千五百九十六里，去东京五千二百里。户三千九百八十，口）</p>
<p>藤州（今理镡津县。）秦属南海郡。二汉并属苍梧郡。晋属永平郡。隋平陈，置藤卅；炀帝初州废，后置永平郡。大唐复为藤州，或为感义郡。领县三：</p>
<p>镡津（有瘴江。汉猛陵县地。）</p>
<p>感义</p>
<p>安昌</p>
<p>晋康郡</p>
<p>（东至高要郡百六十里。南至开阳郡二百三十里。西至临封郡百三十里。北至临封郡百三十里。东南到新兴郡二百七十里。西南到苍梧郡二百八十四里。西北到临封郡百三十里。东北到南海郡三百四十里。去西京五千七百五十里，去东京五千一百五十里。户五千一百，口一万七千二百一十。）</p>
<p>康州（今理端溪县。）秦属南海郡。二汉属苍梧郡。晋分置晋康郡，宋齐以下因之。隋平陈，废晋康，并入信安郡。（今高要郡也。）大唐复为康州，或为晋康郡。领县四：</p>
<p>端溪（汉旧县。）</p>
<p>晋康</p>
<p>悦城</p>
<p>都城（汉端溪县地。）</p>
<p>临封郡</p>
<p>（东至晋康郡百三十里。南至晋康郡百三十里。西至苍梧郡八十里。北至临贺郡三百六十六里。东南到晋康郡百三十里。西南到晋康郡界百三十里。西北到苍梧郡五十五里。东北到南海郡九十五里。去西京四千八百八十里，去东京四千五百一十里。户三千九百十，口八千九百二十。）</p>
<p>封州（今理封川县。）晋以前土地与晋康郡同。梁置梁信郡，兼置成州。隋平陈，废梁信郡，改成州为封州；炀帝初，州废为封川县，属苍梧郡。大唐复置封州，或为临封郡。领县二：</p>
<p>封川</p>
<p>开建（汉封阳县地。）</p>
<p>开阳郡</p>
<p>（东至晋康郡三百三十里。南至南陵郡三百八十六里。西至高凉郡百八十里。北至连城郡二百七十七里。东南到铜陵郡二百六十里。西南到怀德郡百八十里。西北到思麻岭四十七里。东北到晋康郡二百三十里。去西京六千一百二里，去东京五千四百里。户七百十，口一千八百三十。）</p>
<p>泷州（今理泷水县。泷，数江反。）秦、二汉土地与晋康郡同。梁置泷州。隋炀帝初，州废，泷州置永熙郡。大唐复置泷州，或为开阳郡。领县五：</p>
<p>泷水（汉端溪县地。）</p>
<p>开阳</p>
<p>建水</p>
<p>永宁</p>
<p>正义</p>
<p>高凉郡</p>
<p>（东至南陵郡三百三十里。南至南潘郡九十里。西至……北至开阳郡三百五十里。东南到南潘郡九十里。西南到……西北到怀德郡九十二里。东北到开阳郡界三百五十里。去西京六千二百六十二里，去东京五千五百二十里。户五千八百五十，口一万八千一百四十。）</p>
<p>高州（今理良德县。）秦以前土地与晋康郡同。二汉属合浦郡。吴置高凉郡，晋因之。初吴又立高兴郡；晋亦有之，其后悉并於高凉郡。齐亦为高凉郡。梁兼置高州。隋平陈，郡废，而高州如故；炀帝初州废；属高凉、永熙二郡地。大唐复为高州，或为高凉郡。领县三：</p>
<p>良德</p>
<p>电白（梁置电白郡。）</p>
<p>保定（旧保安县，后改为保定。）</p>
<p>连城郡</p>
<p>（东至苍梧郡嶂岭一百七十里。南至怀德郡三百三十里。西至普宁郡九十里。北至感义郡二百里。东南到怀德郡一百七十六里。西南到普宁郡二百里。西北到感义郡二百里。东北到开阳郡二百九十里。去西京去东京……户一千一百一十，口七千三百三。）</p>
<p>义州（今理岑溪县。）秦属南海郡。二汉属苍梧郡。大唐武德四年，置南义州。贞观元年废，以其地属南建州；二年，复置义州。其后或为连城郡。领县三：</p>
<p>岑溪</p>
<p>永业</p>
<p>连城（汉端溪县地。）</p>
<p>新兴郡</p>
<p>（东至义宁郡界四十一里。南至恩平郡界八十二里。西至晋康郡二百七十二里。北至高要郡一百四十里。东南到义宁郡三十四里。西南到铜陵郡一百七十里。西北到晋康郡二百七十二里。东北到高要郡一百四十里。去西京五千五十三里，去东京五千里。户四千五十，口九万一百五十。）</p>
<p>新州（今理新兴县。）秦属南海郡。二汉属合浦郡。晋分置新宁郡，宋齐因之。梁置新州。隋属信安郡。大唐亦为新州，或为新兴郡。领县三：</p>
<p>新兴</p>
<p>永顺</p>
<p>索卢</p>
<p>铜陵郡</p>
<p>（东至新兴郡百七十五里。南至铜陵县八十五里。西至开阳郡二百六十里。北至晋康郡界五十里。东南到新兴郡三十五里。西南到南海郡六百三十五里。西北到晋康郡二百七十三里。东北到新兴郡百七十五里。去西京五千三百九十里，去东京五千三百六十里。户六百八十二，口一千九百三十三。）</p>
<p>勤州（今理富林县。）秦属南海郡。二汉属合浦郡。隋属信安郡。大唐置勤州，或为铜陵郡。领县二：</p>
<p>富林</p>
<p>铜陵</p>
<p>怀德郡</p>
<p>（东至开阳郡百八十里。南至南潘郡百五十里。西至普宁郡二百里。北至连城郡二百三十里。东南到高凉郡九十二里。西南到温水郡百九十里。西北到连城郡百七十六里。东北到开阳郡一百八十里。去西京六千一百二里，去东京五千四百里。户一千三百九十，口七千三百三十。）</p>
<p>窦州（今理信义县。）秦属南海郡。二汉属苍梧郡。隋属永熙郡。大唐武德五年，置南扶州。贞观八年，改为窦州，或为怀德郡。领县四：</p>
<p>信义</p>
<p>怀德</p>
<p>潭峨</p>
<p>特亮（并汉端溪县地。）</p>
<p>始安郡</p>
<p>（东至江华郡五百里。南至平乐郡二百一十里。西至融水郡四百九十三里。北至邵阳郡六百八十五里。东南到临贺郡五百三十里。西南到龙城郡八百里。西北到潭阳郡界百五十里。东北到零陵郡五百五十里。去西京四千七百六十里，去东京四千四十里。户一万二千七百七十，口七万一千一十八。）</p>
<p>桂州（今理临桂县。）战国时楚国及越之交。秦为桂林郡地。二汉属零陵、苍梧二郡。吴分置始安郡，晋因之。宋改始安为始建国。齐复为始安郡。梁置桂州。隋平陈，置总管府；炀帝初府废，复置始安郡。大唐为桂州，或为始安郡。（有越城岭，今谓之临源岭，即五岭之一。）领县十：</p>
<p>临桂（汉始安县。有漓水，一名桂江。又有荔水，亦曰荔江。其源多桂，不生杂树。）</p>
<p>灵川</p>
<p>阳朔</p>
<p>荔浦（汉旧县。）</p>
<p>建陵</p>
<p>永丰</p>
<p>永福（汉始安县地。）</p>
<p>理定（汉始安县地。隋曰兴安，近改。）</p>
<p>全义</p>
<p>纯化</p>
<p>平乐郡</p>
<p>（东至临贺郡界百五十四里。南至开江郡百六十六里。西至始安郡二百二十里。北至零陵郡六百三十九里。东南到开江郡界六十二里。西南到始安郡界一百里。西北到始安郡二百里。东北到江华郡四百里。去西京四千四百三十里，去东京四千二百一十里。户二千三百三十四，口二万一千四百一十九。）</p>
<p>昭州（今理平乐县。）秦桂林郡地。二汉属苍梧郡，晋因之。宋属始建国。齐属始安郡，隋亦然。大唐武德四年，置乐州。贞观八年，改为昭州，（取昭潭为名。长沙郡本潭州，亦取昭潭为名，则彼此皆有昭潭。郡北有昭冈潭，只在江中，盖因冈为名。）或为平乐郡。领县三：</p>
<p>平乐</p>
<p>永平</p>
<p>恭城（有目岩山，其岩如人目瞳子，黑白分明。有荣山，山多目容。）</p>
<p>蒙山郡</p>
<p>（东至开江郡九十七里。南至始安郡二百四十九里。西至始安郡建陵县九十里。北至始安郡荔浦县四十里。东南到废博劳县界九十二里。西南到象郡百七十六里。西北到始安郡五十里。东北到开江郡界三十六里。去西京水陆五千一百里，去东京四千七百里。户一千一百一十六，口五千九百三十三。）</p>
<p>蒙州（今理立山县。）秦桂林郡地。二汉属苍梧郡。隋为始安郡。大唐置蒙州，或为蒙山郡。（郡东有蒙山，山下有水名蒙水，山下居人亦皆姓蒙。）领县三：</p>
<p>立山</p>
<p>纯义</p>
<p>东区（音欧。并汉荔浦县地。）</p>
<p>开江郡</p>
<p>（东至临贺郡三百二十里。南至苍梧郡二百二十八里。西至蒙山郡九十七里。北至平乐郡百六十六里。东南到苍梧郡顿岭九十里。西南到临江郡古槎山百五十里。西北到始安郡大阵山八十里。东北到临贺郡北都洞二百里。去西京五千一百三十里，去东京四千八百五十里。户一千四百六十，口八千五百八十。）</p>
<p>富州（今理龙平县。）秦桂林郡地。二汉属苍梧郡地。梁为开江、武成二郡地，陈置静州，改开江、武成二郡为逍遥郡。隋平陈，并废为县，属始安郡。大唐又置静州，贞观八年改为富州，（因富水为名。）或为开江郡。领县三：</p>
<p>龙平</p>
<p>开江</p>
<p>思勤（并汉临贺县地。）</p>
<p>苍梧郡</p>
<p>（东至临封郡八十里。南至……西至感义郡百九十里。北至开江郡界……东南到临封郡五十五里。西南到……西北到开江郡六十里。东北到临贺郡四百十里。去西京五千五百里，去东京五千一百里。户一千一百，口六千二百七十。）</p>
<p>梧州（今理苍梧县。）秦属桂林郡。二汉为苍梧郡，兼置交州，（领郡七，理於此。）晋以后并因之。梁属成州。隋平陈，改为封州；炀帝初州废，属苍梧、永平二郡地。大唐为梧州，或为苍梧郡。领县三：</p>
<p>苍梧（汉广信县城，即此地。）</p>
<p>戎城</p>
<p>孟陵（汉猛陵县。）</p>
<p>浔江郡</p>
<p>（东至临江郡百三十里。南至常林郡二百五十里。西至怀泽郡百五十里。北至蒙山郡三百六十里。东南到常林郡界百二十里。西南到郁林郡界二百三十里。西北到象郡三百六十里。东北到临江郡界百二十里。去西京五千九百六十里，去东京五千七百里。户一千九百三十，口六千八百三十。）</p>
<p>浔州（今理桂平县。）秦属桂林郡。二汉以后并属郁林郡。隋属永平、郁林二郡地。大唐置浔州，或为浔江郡。领县三：</p>
<p>桂平（汉布山县地。）</p>
<p>皇化（汉阿林县地。）</p>
<p>大宾（汉布山县地。）</p>
<p>临江郡</p>
<p>（东至感义郡百四十九里。南至常林郡九十五里。西至浔江郡百三十里。北至蒙山郡二百四十九里。东南到感义郡界八十三里。西南到浔江郡……西北到蒙山郡八十四里。东北到开江郡……去西京五千七百二十一里，去东京五千三百六十一里。户五千，口二万一千。）</p>
<p>龚州（今理平南县。）秦属桂林郡。二汉属苍梧、郁林二郡地。晋因之。大唐置龚州，或为临江郡。领县六：</p>
<p>平南</p>
<p>武林（汉猛陵县地。）</p>
<p>隋建（汉猛陵县地。）</p>
<p>大同（汉布山县地。）</p>
<p>阳川</p>
<p>宁风</p>
<p>郁林郡</p>
<p>（东至平琴郡九十里。南至定川郡一百一十里。西至安乐郡百一十六里。北至怀泽郡百五十里。东南到定川郡百一十里。西南到安乐郡百一十里。西北到怀泽郡百五十里。东北到宁仁郡七十五里。去西京五千五百七里，去东京五千一百六十八里。户九千一百十，口九万六百九十。）</p>
<p>郁林州（今理石南县。）秦属桂林郡，汉改为郁林郡，后汉亦同。梁置定州，后改为南定州。隋平陈，改为尹州；炀帝初为郁州，寻改为郁林郡。大唐为郁林州，或为郁林郡。领县五：</p>
<p>石南（陈置石南郡於此。）</p>
<p>郁林</p>
<p>兴业</p>
<p>兴德</p>
<p>潭栗</p>
<p>平琴郡</p>
<p>（东至宁仁郡二十二里。南至定川郡一百里。西至郁林郡九十里。北至常林郡九十二里。东南到定川郡百一十里。西南到……西北到怀泽郡百五十里。东北到宁仁郡……去西京六千四百八十里，去东京五千八百三十里。户七百四十，口三千九百九十。）</p>
<p>平琴州（今理容山县。）旧郁林郡地。大唐置平琴州，或为平琴郡。领县四：</p>
<p>容山</p>
<p>怀义</p>
<p>福阳</p>
<p>古符</p>
<p>安城郡</p>
<p>（东至怀泽郡界九十七里。南至永定郡二百五十里。西至贺水郡百六十五里。北至象郡界百二十里。东南到怀泽郡百七十里。西南到朗宁郡二百五十七里。西北到贺水郡百二十里。东北到象郡三百二十里。去西京四千五百里，去东京四千一百里。户一千三百六十，口八千五百八十。）</p>
<p>宾州（今理岭方县。）秦属桂林郡。二汉为郁林郡，晋、宋、齐因之。隋属郁林郡。大唐置宾州，或为安城郡。领县三：</p>
<p>岭方（汉旧县。）</p>
<p>琅琊</p>
<p>保城（梁置安城县於此。后改为保城。）</p>
<p>贺水郡</p>
<p>（东至安城郡百六十五里。南至朗宁郡三百里。西至乐古郡五百七十九里。北至脩德郡四百三十五里。东南到安城郡百二十里。西南到……西北到……东北到……去西京四千六百里，去东京四千三百里。户一千八百，口二千三百三十。）</p>
<p>澄州（今理上林县。）土地与宾州同。大唐置澄州，或为贺水郡。领县四：</p>
<p>上林（汉岭方县地。）</p>
<p>止戈（汉岭方县地。）</p>
<p>无虞（汉岭方县地。）</p>
<p>贺水（汉潭中县地。）</p>
<p>常林郡</p>
<p>（东至……南至宁仁郡五十里。西至怀泽郡百里。北至怀泽郡百里。东南到西南到……西北到……东北到……去西京六千二百里，去东京五千四百里。户一千七百二十，口一万二百三十。）</p>
<p>绣州（今理常林县。）秦属桂林郡。二汉属郁林郡，晋以后因之。隋属郁林郡。大唐平萧铣，置绣州，或为常林郡。领县三：</p>
<p>常林</p>
<p>阿林（汉旧县。）</p>
<p>罗绣</p>
<p>象郡</p>
<p>（东至蒙山郡百七十六里。南至怀泽郡三百里。西至龙城郡二百里。北至始安郡四百七十里。东南到浔江郡三百六十里。西南到脩德郡二百九十里。西北到龙城郡二百里。东北到龙城郡界二百二十里。去西京四千九百八十九里，去东京四千六百八十里。户二千九百七十，口一万八千九十。）</p>
<p>象州（今理武化县。）秦属桂林郡。二汉属郁林郡地。吴又分置桂林郡，晋、宋、齐皆因之。隋平陈，置象州，因象山为名。炀帝废入始安郡。大唐复置象州，或为象郡。（秦之象郡，今合浦郡是也，非今象郡。）领县三：</p>
<p>武化</p>
<p>阳寿</p>
<p>武仙（并汉中留县地。）</p>
<p>龙城郡</p>
<p>（东至始安郡四百七里。南至归化州百二十里。西至龙水郡二百九里。北至融水郡三十里。东南到象郡二百里。西南到脩德郡百八十里。西北到龙水郡二百四十里。东北到始安郡八百里。去西京五千四百七十里，去东京五千六百里。户一千四百四十二，口万五百五十。）</p>
<p>柳州（今理马平县。）秦土地与象郡同。晋以后属桂林郡。隋属始安郡。大唐平萧铣，置昆州，贞观八年改为柳州，或为龙城郡。领县五：</p>
<p>马平</p>
<p>龙城</p>
<p>洛封</p>
<p>洛容</p>
<p>象（并汉潭中县地。）</p>
<p>融水郡</p>
<p>（东至始安郡四百九十三里。南至龙城郡三十里。西至武陵山二百里。北至潭阳郡三百八十五里。东南西南……西北……东北……去西京五千二百七十里，去东京四千四百七十里。户一千二百三十，口七千五百。）</p>
<p>融州（今理融水县。）土地与龙城郡同。大唐置融州，或为融水郡。领县三：</p>
<p>融水</p>
<p>黄水</p>
<p>武阳</p>
<p>朗宁郡</p>
<p>（东至永定郡三百里。南至临潭郡二百八十二里。西至横山郡六百四十二里。北至贺水郡三百里。东南到宁越郡三百五十里。西南到羁縻左州五百里。西北到思恩州四百九十里。东北到安城郡二百五十七里。去西京五千六百里，去东京五千三百二十七里。户二千八百九十，口七千三百。）</p>
<p>邕州（今理宣化县。）秦属桂林郡。二汉以后属郁林郡。大唐武德四年，置南晋州，贞观五年改为邕州，或为朗宁郡。领县七：</p>
<p>宣化（汉岭方县地。）</p>
<p>朗宁</p>
<p>思龙</p>
<p>如和</p>
<p>武缘（汉岭方县地。）</p>
<p>封陵</p>
<p>晋兴</p>
<p>怀泽郡</p>
<p>（东至常林郡一百里。南至郁林郡百五十里。西至宁浦郡二百里。北至象郡三百里。东南到郁林郡百五十里。西南到安城郡九十四里。西北到安城郡百七十里。东北到浔江郡百五十里。去西京五千三百八十里，去东京五千一百二十里。户三千二十六，口九千三百。）</p>
<p>贵州（今理郁平县。）古西瓯、骆越之地。秦属桂林郡，徙谪人居之。自汉以下，与郁林郡同。大唐置贵州，或为怀泽郡。领县四：</p>
<p>郁平</p>
<p>怀泽</p>
<p>义山</p>
<p>潮水（汉广郁县地。）</p>
<p>宁仁郡</p>
<p>（东至常林郡八十里。南至定川郡百里。西至平琴郡二十二里。北至常林郡五十里。东南到普宁郡百五十里。西南到平琴郡五十五里。西北到常林郡百里。东北到常林郡三十五里。去西京六千四百三十八里，去东京五千七百里。户一千三百，口六千二百二十。）</p>
<p>党州（今理善劳县。）秦桂林郡地。大唐置党州，或为宁仁郡。领县四：</p>
<p>善劳</p>
<p>抚安</p>
<p>善文</p>
<p>宁仁</p>
<p>宁浦郡</p>
<p>（东至怀泽郡二百里。南至宁越郡三百五十里。西至永定郡百五十里。北至安城郡二百六十里。东南到乐山县百七十里。西南到宁越郡百四十五里。西北到永定郡百五十七里。东北到当郡宁浦县百五十五里。去西京五千五百三十五里，去东京四千七百里。户一千九百二十，口八千三百四十。）</p>
<p>横州（今理宁浦县。）秦桂林郡。二汉郁林、合浦二郡地。吴置宁浦郡，晋因之，宋齐不改。梁又分置简阳郡。隋平陈，二郡并废，置简州，后又为缘州；炀帝废州，属郁林郡。大唐割为横州，或为宁浦郡。领县三：</p>
<p>宁浦（汉广郁县地。）</p>
<p>淳风（汉高淳县地。）</p>
<p>乐山（汉高凉县地。）</p>
<p>横山郡</p>
<p>（东、南、西、北、东南、西南、西北、东北以上疆境与朗宁郡同。去西京五千二百里，去东京四千八百六十里。户四千一百六十，口一万七百二十。）</p>
<p>田州（今理都救县。）土地与朗宁郡同。大唐为田州，或为横山郡。领县五：</p>
<p>都救</p>
<p>惠佳</p>
<p>武龙</p>
<p>横山</p>
<p>如赖</p>
<p>脩德郡</p>
<p>（东至象郡阳寿县百三十里。南至象郡武化县百一十里。西至怀泽郡九十三里。北至归化州百五十里。东南到象郡界百八十里。西南到怀泽郡百三十里。西北到贺水郡八十五里。东北到龙城郡二百四十里。去西京五千三百二十七里，去东京四千八百九十三里。户一千八百一十，口七千五十。）</p>
<p>严州（今理来宾县。）秦桂林郡地。大唐乾封三年，置严州，或为脩德郡。领县三：</p>
<p>来宾</p>
<p>脩德</p>
<p>归化</p>
<p>龙池郡</p>
<p>（东……南……西……北……东南西南……西北……东北……去西京五千八百里，去东京四千三百里。户一千三百，口五千二百。）</p>
<p>山州（今理龙池县。）土地与白州同。大唐为山州，或为龙池郡。领县二：</p>
<p>龙池</p>
<p>盆山</p>
<p>永定郡</p>
<p>（东至宁浦郡百五十里。南至宁浦郡百四十里。西至朗宁郡三百里。北至安城郡二百五十五里。东南西南……西北……东北……去西京五千三百里，去东京四千九百里。户七百七十，口三千八百。）</p>
<p>峦州（今理永定县。）秦属象郡。大唐置淳州，天宝元年改为永定郡，乾元元年复为淳州，永贞元年改为峦州。领县三：</p>
<p>永定</p>
<p>武罗</p>
<p>灵竹</p>
<p>招义郡</p>
<p>（东至当郡吴川县大海一百四十里。南至海康郡二百五十里。西至合浦郡二百五十里。北至陵水郡一百五十里。东南到海康郡一百七里。西南到零绿县一百二十里，至大海。西北到南昌郡二百三十里。东北到陵水郡百五十里。去西京七千四百十五里，去东京五千七百五里。户一千二百六十八，口九千四百一十。）</p>
<p>罗州</p>
<p>（今理石城县。）秦属象郡。二汉属合浦郡地。宋属高凉郡，齐因之。梁陈置罗州（因宋置罗县为名。）及高兴郡。隋平陈，郡废，罗州如故；炀帝初州废，并其地入高凉郡。大唐复为罗州，或为招义郡。领县五：</p>
<p>石城</p>
<p>吴川</p>
<p>南河</p>
<p>招义</p>
<p>零绿</p>
<p>南潘郡</p>
<p>（东至高凉郡九十里。南至大海百五十六里。西至陵水郡百二十二里。北至怀德郡百五十里。东南到大海百六十里。西南到陵水郡百里。西北到温水郡百十五里。东北到高凉郡九十里。去西京七千百八十七里，去东京六千三百八十九里。户二千九百五十，口八千九百六十。）</p>
<p>潘州（今理茂名县。）秦属象郡。二汉属合浦郡。大唐武德四年置南宕州，（宕，徒浪反。）八年改为潘州，或为南潘郡。领县三：</p>
<p>茂名</p>
<p>南巴</p>
<p>潘水</p>
<p>普宁郡</p>
<p>（东至感义郡二百五十九里。南至怀德郡二百里。西至温水郡九十五里。北至临江郡百九十里。东南到感义郡二百五十里。西南到宁仁郡百五十里。西北到隋建县三百六十里。东北到连城郡百里。去西京五千九百十里，去东京五千四百八十里。户四千九十，口一万七千八十。）</p>
<p>容州（今理北流县。）秦属象郡。二汉属合浦郡。隋为合浦、永平二郡地。大唐平萧铣后，置铜州，贞观八年改铜州为容州，（州有容山。）或为普宁郡。（州南去三十馀里，有两石相对，状若关门，阔三十步，俗号鬼门关。汉伏波将军马援讨林邑蛮，路由於此。立碑，石龟尚在。昔时往交趾，皆由此关。其南尤多瘴疠，去者罕得生还，谚云："鬼门关，十人去，九不还。"）领县六：</p>
<p>北流</p>
<p>普宁</p>
<p>陵城</p>
<p>渭龙</p>
<p>罗窦</p>
<p>欣道</p>
<p>陵水郡</p>
<p>（东至南海郡千一百四十四里。南至招义郡界五十五里。西至南昌郡二百三十里。北至温水郡三百八十二里。东南到南潘郡四十里。西南到招义郡百五十里。西北到南昌郡三百里。东北到……去西京五千七百十八里，去东京五千三百七十里。户一千六百二十，口五千三百二十。）</p>
<p>辩州（今理石龙县。）秦属象郡。二汉属合浦郡。大唐置辩州，或为陵水郡。领县三：</p>
<p>石龙</p>
<p>陵罗</p>
<p>龙化（并汉高凉县地。）</p>
<p>南昌郡</p>
<p>（东至陵水郡三百里。南至招义郡三百三十里。西至朗平山八十里。北至定川郡一百里。东南到招义郡二百三十里。西南到合浦郡二百里。西北到定川郡七十五里。东北到温水郡二百里。去西京六千一百七十五里，去东京五千九百一十九里。户二千五百二十，口九千四百九十。）</p>
<p>白州（今理博白县。）秦属象郡。二汉属合浦郡。隋属合浦郡。大唐平萧铣，於此置南州，寻改为白州，或为南昌郡。领县五：</p>
<p>博白</p>
<p>建宁</p>
<p>周罗</p>
<p>龙豪</p>
<p>南昌（并汉合浦县地。）</p>
<p>定川郡</p>
<p>（东至普宁郡百二十五里。南至南昌郡百里。西至郁林郡百一十里。北至宁仁郡百里。东南到南昌郡……西南到……西北到郁林郡百里。东北到……去西京六千一百五里，去东京五千八百三十六里。户一千六百四十，口一万一千七百五十。）</p>
<p>牢州（今理南流县。）秦属象郡地。二汉属日南郡。吴省。晋平吴，复置。宋分置南流郡。齐梁曰定川郡。隋属合浦郡。大唐置义州，后改为智州，又改为牢州，或为定川郡。领县三：</p>
<p>南流</p>
<p>定川</p>
<p>宕川</p>
<p>宁越郡</p>
<p>（东至安乐郡四百里。南至大海二百五十里。西至临潭郡六百三十里。北至宁浦郡三百五十里。东南到合浦郡七百里。西南到玉山郡六百里。西北到朗宁郡三百五十里。东北到怀泽郡四百六十里。去西京五千二百五十里，去东京四千二百里。户二千三百四十，口一万四千四十。）</p>
<p>钦州（今理钦江县。）晋以前与白州同。宋齐以来置宋寿郡。梁又置安州。隋平陈，郡废而安州如故，后改安州为钦州；炀帝初州废，置宁越郡。大唐为钦州，或为宁越郡。领县五：</p>
<p>钦江</p>
<p>灵山</p>
<p>遵化</p>
<p>内亭</p>
<p>保京（并汉合浦县地。）</p>
<p>安南都护府</p>
<p>（东至朱鸢县界水路五百里。南至朱鸢县界阿劳江口水路百四十九里。西至九真郡界水路四百一十六里。北至武平县界江源二百五十里。东南到朱鸢县界五百里。西南到文阳郡水路一百五十里。西北到承化郡嘉宁县江镇一百五十里。东北到交趾县十里。去西京七千二百五十三里，去东京七千二百二十五里。户二万四千七百三十，口九万九千六百五十。）</p>
<p>安南府（今理宋平县。）秦属象郡。汉交趾、日南二郡界，（今南方夷人，其足大指开广，若并足而立，其趾则交，故名交趾。）后汉因之，兼置交州。（领郡七，理於此。）晋、宋、齐并因之。（晋领郡七，宋领郡八，齐领郡九，皆理於此。）宋又置宋平郡，齐因之，亦为交趾郡地。梁、陈因之。隋平陈，郡废，置交州；炀帝初州废，置交趾郡。大唐为交州，后改曰安南都护府。领县七：</p>
<p>宋平（宋置宋平郡在此。）</p>
<p>朱鸢（吴军平县地。旧置武平郡。鸢，以专反。）</p>
<p>龙编（汉旧县。）</p>
<p>太平</p>
<p>交趾（汉龙编县地。）</p>
<p>武平（吴旧县。）</p>
<p>平道（齐置昌国县。）</p>
<p>武峨郡</p>
<p>（东……南……西……北……东南西南……西北……东北……去西京七千三百里，去东京六千八百里。户一千八百五十，口五千三百二十。）</p>
<p>武峨州（理武峨县。）土地与安南府同。大唐置武峨州，或为武峨郡。领县五：</p>
<p>如马</p>
<p>武劳</p>
<p>武缘</p>
<p>梁山</p>
<p>武峨</p>
<p>龙水郡</p>
<p>（东……南……西……北……东南西南……西北……东北……去西京……去东京户一千二百二十，口三千二百三十。）</p>
<p>粤州（理龙水县。）土地与安南府同。大唐为粤州，或为龙水郡。领县四：</p>
<p>龙水</p>
<p>崖山</p>
<p>东玺</p>
<p>天河</p>
<p>忻城郡</p>
<p>（东……南……西……北……东南西南……西北……东北……去西京……去东京户一千二百，口五千三百。）</p>
<p>芝州（理忻城县。）土地与安南府同。大唐为芝州，或为忻城郡。领县一：</p>
<p>忻城</p>
<p>九真郡</p>
<p>（东至安南府……南至日南郡界……西……北……东南西南……西北……东北……去西京八千八百里，去东京八千一百里。户四万七百，口十三万五千三十。）</p>
<p>爱州（今理九真县。）秦象郡地。汉武置九真郡，后汉同。晋亦属九真郡，宋齐因之。梁置爱州。隋为九真郡。大唐为爱州，或为九真郡。领县六：</p>
<p>九真</p>
<p>安顺</p>
<p>崇平</p>
<p>日南（并汉居风县地。）</p>
<p>无编（汉旧县。又有汉西于县故城，在今县东。）</p>
<p>军宁</p>
<p>福禄郡</p>
<p>（东……南……西……北……东南西南……西北……东北……去西京……去东京户……口）</p>
<p>福禄州（理安远县。）土地与九真郡同。大唐为福禄州，或为福禄郡。领县二：</p>
<p>柔远</p>
<p>唐林</p>
<p>文阳郡</p>
<p>（东……南……西……北……东南西南……西北……东北……去西京……去东京户六百三十，口三千四十。）</p>
<p>长州（理文阳县。）土地与九真郡同。大唐为长州，或为文阳郡。领县四：</p>
<p>铜蔡</p>
<p>长山</p>
<p>其常</p>
<p>文阳</p>
<p>日南郡</p>
<p>（东至福禄郡界一百里。南至罗伏郡界一百五十里。西至环王国界八百里。北至九真郡界六百里。东南到海百五十里。西南到当郡界四百里。西北到灵跋江四百七十里。东北到陵水郡五百里。去西京陆路一万二千四百五十里，水路一万七千里。去东京陆路一万五百九十五里，水路一万七千二百二十里。户九千六百一十九，口五万三千八百一十八。）</p>
<p>驩州（今理九德县。）古越裳氏国，重九译者也。秦属象郡。二汉属九真郡。吴分置九德郡，晋、宋、齐因之。隋置驩州，后为日南郡。大唐为驩州，或为日南郡。领县四：</p>
<p>九德（晋旧县。）</p>
<p>越裳（吴旧县。）</p>
<p>怀驩（音欢。）</p>
<p>浦阳（晋旧县。）</p>
<p>承化郡</p>
<p>（东……南……西……北……东南到安南府西南……西北……东北……去西京七千七百一十里，去东京户一千九百二十，口五千一百一十。）</p>
<p>峰州（今理嘉宁县。）古文朗国，（有文朗水。）亦陆梁地。秦属象郡。二汉属交趾郡。吴分置新兴郡。晋武改为新昌郡，宋齐因之。陈兼置兴卅。隋平陈，郡废，改为峰州；炀帝初州废，并入交趾郡。大唐复置峰州，或为承化郡。领县五：</p>
<p>嘉宁</p>
<p>承化</p>
<p>新昌（并汉麊泠县地。麊音麋。）</p>
<p>嵩山</p>
<p>珠绿</p>
<p>玉山郡</p>
<p>（东至合浦郡界三百里。南至大海，不知里数。西至武安州三百七十里。北至恩平郡七百五十里。东南到海，不知里数。西南到当郡宁海县二百四十里。西北到苏茂郡一百三十里。东北到宁越郡六百里。去西京七千二十里，去东京七千四百二十里。户四百九十，口二千七百一十。）</p>
<p>陆州（今理乌雷县。）秦象郡地。汉以来属交趾郡。梁分置黄州及宁海郡。隋平陈，郡废，改黄州为玉州；炀帝初州废，并其地入宁越郡。大唐复置玉州，上元二年改为陆州，（州界有陆水。）或为玉山郡。领县三：</p>
<p>乌雷</p>
<p>宁海</p>
<p>华清</p>
<p>合浦郡</p>
<p>（东至南昌郡二百里。南至招义郡三百五十里。西至宁越郡五百里。北至怀泽郡一百里。东南到南昌郡三百五十里。西南到招义郡五百七十里。西北到安南都护府一千里。东北到宁越郡七百里。去西京六千五百四十里，去东京五千八百三十里。户三千一十，口一万三千二十。）</p>
<p>廉州（今理合浦县。）秦象郡地，汉置合浦郡，后汉同。吴改为珠官。晋又为合浦郡。宋因之，兼置临瘴郡及越州。（领郡三，理於此。时西江督护陈伯绍请置，遂以为刺史，始立州镇，穿山为城门，威服俚獠。）齐又因之。炀帝改为禄州，寻改为合州，又废州置合浦郡。大唐置廉州，（州界有瘴江。）或为合浦郡。领县四：</p>
<p>合浦</p>
<p>封山</p>
<p>蔡龙</p>
<p>大廉（并汉合浦县。）</p>
<p>安乐郡</p>
<p>（东……南……西……北……东南西南……西北……东北……去西京……去东京户一千一百一十，口五千一百三十。）</p>
<p>岩州（理安乐县。）土地与合浦郡同。大唐为岩州，或为安乐郡。领县四：</p>
<p>常乐</p>
<p>思封</p>
<p>高城</p>
<p>石岩</p>
<p>海康郡</p>
<p>（东至大海二十里。南至珠崖郡四百三十里。西至大海二百里。北至招义郡二百五十里。东南到大海十五里。西南到大海一百里。西北到招义郡一百六十里。东北到招义郡界二百五十里。去西京六千五百一十里，去东京五千九百三十里。户四千三百三十，口二万五百七十。）</p>
<p>雷州（今理海康县。）秦象郡地。二汉以后并属合浦郡地。梁分置合州，大同末，以合肥为合州，以此为南合州。隋平陈，又为合州；炀帝初州废，以属合浦郡。大唐置雷州，或为海康郡。领县三：</p>
<p>海康</p>
<p>遂溪</p>
<p>徐闻</p>
<p>温水郡</p>
<p>（东至连城郡一百九十里。南至陵水郡三百里。西至南昌郡二百里。北至普宁郡一百十里。东南……西南……西北…………东北……去西京五千三百五里，去东京五千里。户三千一百八十，口一万二百二十。）</p>
<p>禺州（今理峨石县。）秦属象郡。大唐置宕州，后改为东峨州，又改为禺州，或为温水郡。领县四：</p>
<p>峨石</p>
<p>温水</p>
<p>陆川</p>
<p>扶桑</p>
<p>汤泉郡</p>
<p>（东……南……西……北……东南西南……西北……东北……去西京六千八百三十里，去东京六千四百二十里。户一千三百，口五千二百二十。）</p>
<p>汤州（今理汤泉县。）秦属象郡。大唐置汤州，或为汤泉郡。领县三：</p>
<p>汤泉</p>
<p>绿水</p>
<p>罗韶</p>
<p>临潭郡</p>
<p>（东至宁越郡六百三十里。南至……西至……北至朗宁郡二百八十二里。东南……西南……西北……东北……去西京去东京…………户一千六百六十，口五千三百二十。）</p>
<p>瀼州（今理临江县。瀼音而章反。）隋大将军刘方始开此路，置镇守，寻废不通。大唐贞观中，清平公李弘节寻刘方故道，开置瀼州，以达交趾。今州在郁林之西南，交趾之东北。（州界有瀼水。）其后或为临潭郡。领县四：</p>
<p>临江</p>
<p>波零</p>
<p>鹄山</p>
<p>弘远</p>
<p>扶南郡</p>
<p>（东……南……西……北……东南西南……西北……东北……去西京……去东京户三千六百六十，口一万二百。）</p>
<p>笼州（今理武勒县。）大唐使清平公李弘节招降，置笼州，或为扶南郡。领县七：</p>
<p>武勒</p>
<p>武礼</p>
<p>罗龙</p>
<p>扶南</p>
<p>龙赖</p>
<p>武观</p>
<p>武江</p>
<p>正平郡</p>
<p>（东……南……西……北……东南西南……西北……东北……去西京……去东京户……口）</p>
<p>环州（今理正平县。）大唐李弘节招降，置环州，或为正平郡。领县八：</p>
<p>正平</p>
<p>福零</p>
<p>龙源</p>
<p>饶勉</p>
<p>思恩</p>
<p>武石</p>
<p>歌良</p>
<p>蒙都</p>
<p>乐古郡</p>
<p>（东……南……西……北……东南西南……西北……东北……去西京六千七百里，去东京六千三百里。户二百六十，口一千三百。）</p>
<p>古州（今理乐古县。）土地与临潭郡同。大唐置古州，或为乐古郡。领县三：</p>
<p>乐古</p>
<p>古书</p>
<p>乐兴</p>
<p>珠崖郡</p>
<p>（东……南……西……北……东南西南……西北……东北……去西京七千四百里，去东京六千七百里。户二千五百，口一万二千。）</p>
<p>崖州（今理舍城县。）海中之洲也。（其洲方千里。）汉武置珠崖、儋耳二郡；昭帝省儋耳，并珠崖；元帝又罢珠崖郡，以其阻绝数反，故罢弃之。与今海康郡之徐闻县对，自徐闻径度，便风扬帆，一日一夕即至。梁置崖州。隋置珠崖郡。大唐为崖州，或为珠崖郡。领县四：</p>
<p>舍城</p>
<p>澄迈</p>
<p>文昌</p>
<p>临高</p>
<p>昌化郡</p>
<p>（东至延德郡四百里。南……西……北……东南西南……西北……东北……去西京七千四百四十二里。去东京户一千三百九，口七千三百。）</p>
<p>儋州（今理义伦县。）土地与珠崖郡同。汉置儋耳郡。大唐置儋州，或为昌化郡。领县五：</p>
<p>义伦（汉儋耳县城即此。）</p>
<p>昌化</p>
<p>感恩</p>
<p>洛场</p>
<p>富罗（隋毗善县，武德五年改置。）</p>
<p>延德郡</p>
<p>（东至万安郡百六十里。南至大海七里。西至昌化郡四百二十里。北至琼山郡四百五十里。东南到大海二十七里。西南到大海十里。西北到延德县九十里。东北到琼山郡四百五十里。去西京八千六百六里，去东京七千七百九十七里。户八百一十五，口二千八百二十。）</p>
<p>振州（今理宁远县。）土地与珠崖郡同。隋置临振郡。大唐置振州，或为延德郡。领县五：</p>
<p>宁远</p>
<p>延德</p>
<p>吉阳</p>
<p>临川</p>
<p>落屯</p>
<p>琼山郡</p>
<p>（东……南至延德郡四百五十里。西……北……东南西南到延德郡四百五十里。西北……东北……去西京八千六百里，去东京七千二百里。户六百四十，口一千六百八十。）</p>
<p>琼州（今理琼山县。）土地与珠崖郡同。大唐割崖州置琼州，或为琼山郡。领县五：</p>
<p>琼山</p>
<p>曾口</p>
<p>容琼</p>
<p>乐会</p>
<p>颜罗</p>
<p>万安郡</p>
<p>（东……南……西至延德郡界……北……东南西南……西北……东北……去西京八千六百里，去东京七千七百九十里。户七百二十，口一千六百。）</p>
<p>万安州（今理万安县。）土地与珠崖郡同。大唐置万安州，或为万安郡。领县四：</p>
<p>万安</p>
<p>陵水</p>
<p>富云</p>
<p>博辽</p>
<p>风俗</p>
<p>五岭之南，人杂夷獠，不知教义，以富为雄。（父子别业，父贫乃有质身於子者。其富豪并铸铜为大鼓，初成，悬於庭中，置酒以招同类。又多构雠怨，欲相攻击，则鸣此鼓，到者如云。有鼓者号为都老，群情推服。本之旧事，尉佗於汉，自称蛮夷大长老夫臣佗，故俚人呼其所尊为倒老也。言讹故又称都老云。）珠崖环海，尤难宾服，是以汉室尝罢弃之。（汉元帝时，珠崖数反叛，贾捐之上书，言不可烦中国师徒，请罢弃。帝从之。）大抵南方遐阻，人强吏懦，豪富兼并，役属贫弱，俘掠不忌，古今是同。其性轻悍，易兴迷节。（自尉佗、徵侧之后，无代不有扰乱，故萧齐志云："凭恃险远，隐伏岩障，恣行寇盗，略无编户。"）爰自前代，及於国朝，多委旧德重臣，抚宁其地也。</p>
<h6 id="阅读日期-2025年11月30日-2025年12月04日-共-5-天">阅读日期：
2025年11月30日-2025年12月04日 共： 5 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
