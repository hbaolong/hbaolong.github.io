<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>2226通典007-2024年09月08日-通典</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">2226通典007-2024年09月08日-通典</h1>
<p class="author">hbaolong@vip.qq.com</p>
</header>
<p><a href="./">返回目录</a></p>
<h4 id="通典卷六">通典·卷六</h4>
<p>赋税下（大唐）</p>
<p>大唐武德元年，诏曰：“宗绪之情，义越常品，宜加惠泽，以明等级。诸宗姓有官者，宜在同列之上；未有职任者，不在徭役之限。”二年制：每一丁租二石。若岭南诸州则税米：上户一石二斗，次户八斗，下户六斗；若夷獠之户，皆从半输。蕃人内附者，上户丁税钱十文，次户五文，下户免之；附经二年者，上户丁输羊二口，次户一口，下户三户共一口，凡水旱虫霜为灾，十分损四分以上免租，损六以上免租调，损七以上课役俱免。六年三月令：天下户量其资产，定为三等。至九年三月，诏：天下户立三等，未尽升降，宜为九等。</p>
<p>贞观二年四月，户部尚书韩仲良奏：“王公以下垦田，亩纳二升，其粟麦粳稻之属，各依土地，贮之州县，以备凶年。”</p>
<p>永徽五年二月敕：二年一定户。</p>
<p>龙朔三年秋七月制：卫士八等以下，每年五十八放令出军，仍免庸调。</p>
<p>武太后长安元年十月诏：天下诸州，王公以下，宜准往例税户。（至大历四年正月制，一例加税。其见任官一品至九品，同上上至下下户等级之数，并寄田、寄庄及前资勋荫寄住家，一切并税。盖近如晋宋土断之类也。上上户四千，每等减五百，至下中七百，下下户至於五百。）</p>
<p>开元八年二月，制曰：“顷者以庸调无凭，好恶须准，故遣作样，以颁诸州，令其好不得过精，恶不得至滥。任土作贡，防源斯在。而诸州送物，作巧生端，苟欲副於斤两，遂则加其丈尺，有至五丈为疋者，理甚不然。阔尺八寸，长四丈，同文共轨，其事久行。立样之时，已载此数。若求两而加尺，甚暮四而朝三。宜令所司简阅，有逾於比年常例、尺丈过多者，奏闻。”二十二年五月敕：“定户之时，百姓非商户郭外居宅及每丁一牛，不得将入货财数。其杂匠及幕士并诸色同类有番役合免征行者，一户之内，四丁以上，任此色役不得过两人；三丁以上，不得过一人。”二十五年定令：“诸课户一丁租调，准武德二年之制。其调绢絁布，并随乡土所出。绢絁各二丈，布则二丈五尺。输绢絁者绵三两，输布者麻三斤。其绢絁为疋，布为端，绵为屯，麻为綟。若当户不成疋端屯綟者，皆随近合成。其调麻每年支料有馀，折一斤输粟一斗，与租同受。其江南诸州租，并回造纳布。（准令，布帛皆阔尺八寸、长四丈为疋，布五丈为端，绵六两为屯，丝五两为绚，麻三斤为綟。）诸丁匠不役者收庸，无绢之乡，絁布参檿。”（日别絁、绢各三尺，布则三尺七寸五分。）三月敕：“关内诸州庸调资课，并宜准时价变粟取米，送至京，逐要支用。其路远处不可运送者，宜所在收贮，便充随近军粮。其河南、河北有不通水利，宜折租造绢，以代关中调课。”</p>
<p>天宝元年正月赦文：“如闻百姓之内，有户高丁多，苟为规避，父母见在，乃别籍异居，宜令州县勘会。一家之中，有十丁以上者，放两丁征行赋役；五丁以上者，放一丁。即令同籍共居，以敦风教。其侍丁、孝假者，免差科。”</p>
<p>建中元年制：“百姓及客等，约丁产，定等第，均率作，年支两税。其应税斛斗，据大历十四年见佃青苗地额均税。夏税六月内纳毕，秋税十一月内纳毕。其旧租庸及诸色名目，一切并停。”</p>
<p>凡权衡度量之制：度，以北方秬黍中者一黍之广为分，十分为寸，十寸为尺，一尺二寸为大尺，十尺为丈。量，以秬黍中者容千二百为籥，二籥为合，十合为升，十升为斗，三升为大升，三斗为大斗，十斗为斛。权衡，以秬黍中者百黍之重为铢，二十四铢为两，三两为大两，十六两为斤。调锺律，测晷景，合汤药及冠冕制，用小升、小两，自馀公私用大升、大两。诸课役，每年计帐至尚书省，度支配来年事，限十月三十日以前奏讫。若须折受馀物，亦先支料，同时处分。若是军国所须、库藏见无者，录状奏闻，不得便即科下。诸庸调物，每年八月上旬起输，三十日内毕。九月上旬各发本州，庸调车舟未发閒有身死者，其物卻还。其运脚出庸调之家，任和雇送达。所须裹束调度，折庸调充，随物输纳。诸租，准州土收获早晚，斟量路程崄易远近，次第分配。本州收获讫发遣，十一月起输，正月三十日内纳毕。（若江南诸州从水路运送，冬月水浅，上埭艰难者，四月以后运送，五月三十日内纳了。）其输本州者，十二月三十日内纳毕。若无粟之乡，输稻麦，随熟即输，不拘此限。即纳当州未入仓窖及外配未上道有身死者，并卻还。应贮米处，折粟一斛，输米六斗。其杂折皆随土毛，准当乡时价。诸边远州有夷獠杂类之所，应输课役者，随事斟量，不必同之华夏。诸任官应免课役者，皆待蠲符至，然后注免。符虽未至，验告身灼然实者，亦免。其杂任被解应附者，皆依本司解时日月据徵。诸春季附者课役并徵，夏季附者免课从役，秋季附者俱免。其诈冒隐避以免课役，不限附之早晚，皆徵发当年课役。逃亡者附亦同之。诸人居狭乡乐迁就宽乡者，去本居千里外复三年，五百里外复二年，三百里外复一年。一迁之后，不得更移。诸没落外蕃得还者，一年以上复三年，二年以上复四年，三年以上复五年。外蕃之人投化者复十年。诸部曲、奴婢放附户贯复三年。诸孝子、顺孙、义夫、节妇志行闻於乡闾者，申尚书省奏闻，表其门闾，同籍悉免课役。诸丁匠岁役工二十日，有闰之年加二日。须留役者，满十五日免调，三十日租调俱免，（从日少者见役日折免。）通正役并不过五十日。（正役谓二十日庸也。）</p>
<p>天宝三年制：每岁庸调徵收，延至九月三十日。五年制：天下百姓单贫交不存济者租庸，每乡通放三十丁。其年五月，停郡县官白直课钱，但计数多少，同料钱加税充用。即应差丁充白直并停。</p>
<p>按天宝中天下计帐，户约有八百九十馀万，其税钱约得二百馀万贯。（大约高等少，下等多，今一例为八等以下户计之。其八等户所税四百五十二，九等户则二百二十二。今通以二百五十为率。自七载至十四载六七年閒，与此大数，或多少加减不同，所以言约，他皆类此。）其地税约得千二百四十馀万石。（两汉每户所垦田不过七十亩，今亦准此约计数。）课丁八百二十馀万，其庸调租等约出丝绵郡县计三百七十馀万丁，庸调输绢约七百四十馀万疋，（每丁计两疋。）绵则百八十五万馀屯，（每丁三两，六两为屯，则两丁合成一屯。）租粟则七百四十馀万石。（每丁两石。）约出布郡县计四百五十馀万丁，庸调输布约千三十五万馀端。（每丁两端一丈五尺，十丁则二十三端也。）其租：约百九十馀万丁江南郡县，折纳布约五百七十馀万端。（大约八等以下户计之，八等折租，每丁三端一丈，九等则二端二丈，今通以三端为率。）二百六十馀万丁江北郡县，纳粟约五百二十馀万石。大凡都计租税庸调，每岁钱粟绢绵布约得五千二百三十馀万端疋屯贯石，诸色资课及句剥所获不在其中，（据天宝中度支每岁所入端屯疋贯石都五千七百馀万，计税钱地税庸调折租得五千三百四十馀万端疋屯，其资课及句剥等当合得四百七十馀万。）其度支岁计，粟则二千五百馀万石，（三百万折充绢布，添入两京库。三百万回充米豆，供尚食及诸司官厨等料，并入京仓。四百万江淮回造米转入京，充官禄及诸司粮料。五百万留当州官禄及递粮。一千万诸道节度军粮及贮备当州仓。）布绢绵则二千七百馀万端屯疋，（千三百万入西京，一百万入东京，千三百万诸道兵赐及和籴，并远小州使充官料邮驿等费。）钱则二百馀万贯。（百四十万诸道州官课料及市驿马，六十馀万添充诸军州和籴军粮。）</p>
<p>自开元中及於天宝，开拓边境，多立功勋，每岁军用日增。其费籴米粟则三百六十万疋段，（朔方、河西各八十万，陇右百万，伊西、北庭八万，安西十二万，河东节度及群牧使各四十万。）给衣则五百二十万，（朔方百二十万，陇右百五十万，河西百万，伊西、北庭四十万，安西五十万，河东节度四十万，群牧二十万。）别支计则二百一十万，（河东五十万，幽州、剑南各八十万。）餽军食则百九十万石。（河东五十万，幽州、剑南各七十万。）大凡一千二百六十万，（开元以前每岁边夷戎所用不过二百万贯，自后经费日广，以至於此。）而锡赉之费此不与焉。其时钱穀之司，唯务割剥，回残賸利，名目万端，府藏虽丰，闾阎困矣。（尚书省度支，总天下经费。自安禄山反，至德、乾元之际，置度支使。永泰之后，度支罢使，置转运使以掌其外。度支以掌於内。建中初，又罢转运使，复归度支。分命黜陟使往诸道收户口及钱穀名数，每岁天下共敛三千馀万贯，其二千五十馀万贯以供外费，九百五十馀万贯供京师；税米麦共千六百馀万石，其二百馀万石供京师，千四百万石给充外费。）</p>
<p>天下诸郡每年常贡，（按令文，诸郡贡献皆尽当土所出，准绢为价，不得过五十疋，并以官物充市。所贡至薄，其物易供，圣朝恒制，在於斯矣。其有加於此数者，盖修令后续配，亦折租赋，不别徵科。）京兆府（贡葵草席
地骨白皮酸枣仁）</p>
<p>华阴郡（贡鹞子十联 乌鹘五联伏苓三十八斤 细辛四斤
伏神三十八斤今华州）</p>
<p>冯翊郡（贡白里皱文皮二十一领今同州）</p>
<p>扶风郡（贡龙须席十领 今岐州）</p>
<p>新平郡（贡翦刀十具 蛇胆十斤荜豆澡豆五石 白火箸二十具 今邠州）</p>
<p>安定郡（贡龙须席十领 今泾州）</p>
<p>彭原郡（贡五色龙须席十领 莞菁 菴葖子 亭长 假苏 荆芥 今宁州）</p>
<p>汧阳郡（贡龙须席六领 今陇州）</p>
<p>中部郡（贡龙须席六领 今坊州）</p>
<p>洛交郡（贡龙须席六领 今鄜州）</p>
<p>朔方郡（贡白毡十领 今夏州）</p>
<p>安化郡（贡麝香二十五颗 今庆州）</p>
<p>灵武郡（贡鹿角胶 代赭 花苁蓉 白雕翎 今灵州）</p>
<p>榆林郡（贡青鹿角两具 徐长卿十斤 赤芍药十斤 今胜州）</p>
<p>延安郡（贡麝香三十颗 今延州）</p>
<p>咸宁郡（贡麝香一颗 今丹州）</p>
<p>银川郡（贡女稽布五端 今银州）</p>
<p>平凉郡（贡九尺白毡十领 今原州）</p>
<p>九原郡（贡野马胯皮二十一片 白麦面 印盛盐 今丰州）</p>
<p>会宁郡（贡驼毛褐两段 今会州）</p>
<p>五原郡（贡盐山四十颗 今盐州）</p>
<p>新秦郡（贡青地鹿角二具 鹿角三十具
今麟州）单于都护府（贡生野马胯皮总十二片）安北都护府（贡生野马胯皮二十一片）太原府（贡钢镜两面
甘草三十一斤矾石三十斤 龙骨三十斤 蒲萄粉屑 柏子仁）</p>
<p>上党郡（贡人参三百小两 墨三梃 今潞州）</p>
<p>河东郡（贡绫绢扇四面 龙骨二十斤 枣八千颗 凤栖梨三千五百颗
今蒲州）</p>
<p>绛郡（贡粱穀二十石 墨千四百七十梃 白縠五百疋 梨三千颗 今绛州）</p>
<p>平阳郡（贡蜡烛三十条 今晋州）</p>
<p>西河郡（贡龙须席十领 石膏五十斤 消石五十斤 今汾州）</p>
<p>弘农郡（贡麝香十颗 砚瓦十具今虢州）</p>
<p>高平郡（贡白石英五十小两 人参三十两 今泽州）</p>
<p>大宁郡（贡胡女布五端 今隰州）</p>
<p>昌化郡（贡胡女布五端 今石州）</p>
<p>文城郡（贡蜡二百斤 今慈州）</p>
<p>阳城郡（贡龙须席六领 今沁州）</p>
<p>定襄郡（贡豹尾十枚 今忻州）</p>
<p>乐平郡（贡人参三十两 今仪州）</p>
<p>雁门郡（贡白雕翎五具 熟青二十两 熟绿二十两 今代州）</p>
<p>楼烦郡（贡麝香十颗 今岚州）</p>
<p>安边郡（贡松子一石 今蔚州）</p>
<p>马邑郡（贡白雕翎五具 今朔州）河南府（贡瓷器十五事）</p>
<p>陕郡（贡柏子仁、瓜楼根各三十斤 今陕州）</p>
<p>陈留郡（贡绢二十疋 今汴州）</p>
<p>荥阳郡（贡绢二十疋 麻黄二十斤 今郑州）</p>
<p>临汝郡（贡絁二十疋 今汝州）</p>
<p>睢阳郡（贡绢二十疋 今宋州）</p>
<p>灵昌郡（贡绫二十疋并方文 今滑州）</p>
<p>颍川郡（贡绢十疋 蔗心席六领今许州）</p>
<p>谯郡（贡绢二十疋 今亳州）</p>
<p>濮阳郡（贡绢二十疋 今濮州）</p>
<p>济阴郡（贡蛇床子二十斤 绢二十疋 今曹州）</p>
<p>北海郡（贡枣两石 仙文绫十疋今青州）</p>
<p>淮阳郡（贡绢十疋 今陈州）</p>
<p>汝南郡（贡鸂鶒绫十疋 今豫州）</p>
<p>东平郡（贡绢二十疋 今郓州）</p>
<p>淄川郡（贡防风五十斤 进理石五斤 今淄州）</p>
<p>临淄郡（贡丝葛十五疋 今齐州）</p>
<p>鲁郡（贡镜花绫十疋 紫石英二十二两 今兖州）</p>
<p>彭城郡（贡绢二十疋 今徐州）</p>
<p>临淮郡（贡绵二十屯 赀布十疋今泗州）</p>
<p>汝阴郡（贡绢二十屯 今颍州）</p>
<p>东海郡（贡楚布十疋 今海州）</p>
<p>济阳郡（贡阿胶二百小斤 鹿角胶三十小斤 今济州）</p>
<p>琅琊郡（贡紫石英二十两 今沂州）</p>
<p>高密郡（贡赀布十端 牛黄一斤海蛤二十两 今密州）</p>
<p>东牟郡（贡牛黄百二十八铢 水葱席六领 今登州）</p>
<p>范阳郡（贡绫二十疋 今幽州）</p>
<p>河内郡（贡平纱十疋 今怀州）</p>
<p>魏郡（贡白绵八疋 白平八疋今魏州）</p>
<p>汲郡（贡绵三百两 今卫州）</p>
<p>邺郡（贡纱十疋 凤翮席六领 胡粉百团 今相州）</p>
<p>广平郡（贡平十疋 今洺州）</p>
<p>清河郡（贡毡十领 今贝州）</p>
<p>信都郡（贡绢二十疋 绵二十屯今冀州）</p>
<p>平原郡（贡绢二十疋 今德州）</p>
<p>饶阳郡（贡绢二十疋 今深州）</p>
<p>河閒郡（贡绢三十疋 今瀛州）</p>
<p>东莱郡（贡牛黄百二十二两 今莱州）</p>
<p>景城郡（贡细簟四领 细柳箱八十合 糖蟹二十三坩
鱧鮬三百五十梃今沧州）</p>
<p>常山郡（贡梨六百颗 罗二十疋今恒州）</p>
<p>博陵郡（贡细绫千二百七十疋 两窠细绫十五疋 瑞绫二百五十五疋
大独窠绫二十五疋 独窠绫十疋 今定州）</p>
<p>赵郡（贡锦五十疋 今赵州）</p>
<p>钜鹿郡（贡丝布十疋 今邢州）</p>
<p>博平郡（贡十疋 今博州）</p>
<p>文安郡（贡绵三百两 今莫州）</p>
<p>上谷郡（贡墨二百梃 今易州）</p>
<p>乐安郡（贡绢十疋 今棣州）</p>
<p>北平郡（贡蔓荆子四斤 今平州）</p>
<p>密云郡（贡人参五斤 今檀州）</p>
<p>妫川郡（贡麝香十颗 今妫州）</p>
<p>渔阳郡（贡鹿角胶十斤 今蓟州）</p>
<p>柳城郡（贡麝香十颗 今营州）</p>
<p>归德郡（贡豹尾三枚 今燕州）安东都护府（贡人参五斤）</p>
<p>武威郡（贡野马皮五张 白小麦十石 今凉州）</p>
<p>天水郡（贡龙须席六领 芎藭四十斤
今秦州）安西都护府（贡硇砂五十斤绯毡五领）北庭都护府（贡阴牙角五只
速藿角十只 阿魏截根二十斤）</p>
<p>交河郡（贡氎布十端 今西州）</p>
<p>晋昌郡（贡草鼓子 野马皮 黄矾 绛矾 胡桐泪 今瓜州）</p>
<p>西平郡（贡牸羊角十只 今鄯州）</p>
<p>陇西郡（贡麝香十颗 秦胶 今渭州）</p>
<p>燉煌郡（贡棋子二十具 石膏 今沙州）</p>
<p>酒泉郡（贡肉苁蓉二十斤 柏脉二十斤 野马皮两张 今肃州）</p>
<p>金城郡（贡麝香十颗 〈鼠屯〉〈鼠多〉鼠六头 今兰州）</p>
<p>安乡郡（贡麝香二十颗 今河州）</p>
<p>同谷郡（贡蜡烛十条 今成州）</p>
<p>和政郡（贡龙须席六领并青黄色今岷州）</p>
<p>武都郡（贡蜡烛十条 蜜蜡 羚羊角 今武州）</p>
<p>临洮郡（贡麝香十颗 今洮州）</p>
<p>怀道郡（贡麸金十两 散金十两今宕州）</p>
<p>宁塞郡（贡麸金六两 大黄 戎盐 今廓州）</p>
<p>合川郡（贡麝香二十颗 今｛畾互｝州）</p>
<p>张掖郡（贡野马皮十张 枸杞子六斗 叶二十斤 今甘州）</p>
<p>伊吾郡（贡阴牙角五只 胡桐泪二十五斤 今伊州）</p>
<p>广陵郡（贡蕃客锦袍五十领 锦被五十张 半臂锦百段
新加锦袍二百领青铜镜十面莞席十领 独窠细绫十疋 蛇床子七斗 蛇床仁一斗
铁精一斤兔丝子一斤 白芒十五斤 空青三两 造水牛皮甲千领并袋 今扬州）</p>
<p>安陆郡（贡青纻十五疋 今安州）</p>
<p>弋阳郡（贡葛十疋 生石斛六十斤 今光州）</p>
<p>义阳郡（贡葛十疋 今申州）</p>
<p>庐江郡（贡丝布十疋 石斛六十斤 今庐州）</p>
<p>蕲春郡（贡白纻布十五端 乌蛇脯 今蕲州） 同安郡（贡蜡五十斤 石斛六十斤
今舒州）</p>
<p>历阳郡（贡麻布十疋 今和州）</p>
<p>锺离郡（贡丝布十疋 今濠州）</p>
<p>寿春郡（贡丝布十疋 生石斛五十斤 今寿州）</p>
<p>齐安郡（贡紫纻布十端 虻虫二斤 今黄州）</p>
<p>淮阴郡（贡赀布十疋 今楚州）</p>
<p>汉阳郡（贡麻赀布十疋 今沔州）</p>
<p>江陵郡（贡白方文绫二十疋 橘皮九十斤 栀子五斤 贝母七斤 覆盆子三斤
石龙芮一斤 乌梅肉十斤 今荆州）</p>
<p>永阳郡（贡纻练布十五疋 今滁州）</p>
<p>襄阳郡（贡五盛碎石文库路真二具 十盛花库路真二具 今襄州）</p>
<p>南阳郡（贡丝布十疋 今邓州）</p>
<p>淮安郡（贡绢十疋 今唐州）</p>
<p>上洛郡（贡麝香三十颗 今商州）</p>
<p>安康郡（贡麸金五两 乾漆六斤杜仲二十斤 椒目十斤 黄蘖六斤 枳实六斤
枳壳十四斤 茶芽一斤 椒子一石 雷丸五两 今金州）</p>
<p>武当郡（贡麝香二十颗 今均州）</p>
<p>房陵郡（贡麝香二十颗 雷丸 石膏 苍矾石 今房州）</p>
<p>汉东郡（贡绫十疋 葛五疋 覆盆子 今隋州）</p>
<p>南浦郡（贡金五两 今万州）</p>
<p>澧阳郡（贡柑子四百颗 橘子七百颗 龟子绫十疋 五入簟四领
恒山八斤蜀漆一斤今澧州）</p>
<p>云安郡（贡蜡百斤 今夔州）</p>
<p>竟陵郡（贡白纻布一端 今复州）</p>
<p>武陵郡（贡纻练布十端 今朗州）</p>
<p>夷陵郡（贡茶二百五十斤 柑子二千颗 五加皮二斤 杜若二斤 芒硝四十斤
鬼臼二斤 蜡百斤 今峡州）</p>
<p>南宾郡（贡苏薰席四领 绵五疋 今忠州）
富水郡（贡白纻布十端今郢州）</p>
<p>巴东郡（贡蜡四十斤 今归州）</p>
<p>汉中郡（贡红花百斤 燕脂一升今梁州）</p>
<p>通川郡（贡绵三疋 蜂香五斤药子二百颗 今通州）</p>
<p>顺政郡（贡蜡六十斤 今兴州）</p>
<p>巴川郡（贡牡丹皮十斤 药子二百颗 今合州）</p>
<p>清化郡（贡绵十疋 今巴州）</p>
<p>洋川郡（贡白交梭十疋 今洋州）</p>
<p>河池郡（贡蜡百斤 今凤州）</p>
<p>益昌郡（贡丝布十疋 今利州）</p>
<p>咸安郡（贡绵十疋 今蓬州）</p>
<p>盛山郡（贡蜡四十斤 车前子一升 今开州）</p>
<p>始宁郡（贡绵十疋 今壁州）</p>
<p>南平郡（贡葛五疋 今渝州）</p>
<p>符阳郡（贡蜡五十斤 药子二百颗 今集州）</p>
<p>潾山郡（贡十疋 买子木十斤，子一升 今渠州）</p>
<p>丹阳郡（贡方文绫七疋 水文绫八疋 今润州）</p>
<p>晋陵郡（贡细青纻布十疋 今常州）</p>
<p>吴郡（贡丝葛十疋 白石脂三十斤 蛇床子仁三升 鯔鱼皮三十头
魥鱼〈鱼昔〉五十头 ｛厌土｝胞七升 肚鱼五十头 春子五升 嫩藕三百段
今苏州）</p>
<p>馀杭郡（贡白编绫十疋 橘子二千颗 蜜姜二石 今杭州）</p>
<p>会稽郡（贡朱砂十两 白编绫十疋 交梭十疋 轻调十疋 今越州）</p>
<p>馀姚郡（贡附子百枚 今明州）</p>
<p>东阳郡（贡纸六千张 绵六百两葛粉二十石 今婺州）</p>
<p>新定郡（贡交梭二十疋 竹簟一合 今睦州）</p>
<p>信安郡（贡绵百屯 纸六千张 今衢州）</p>
<p>吴兴郡（贡纻布三十端 今湖州）</p>
<p>临海郡（贡鲛鱼皮百张 乾姜百斤 乳柑六千颗 金漆五升三合 今台州）</p>
<p>永嘉郡（贡鲛鱼皮三十张 今温州）</p>
<p>新安郡（贡纻布十五端 竹簟一合 今歙州）</p>
<p>长乐郡（贡蕉二十疋 海蛤一斤今福州）</p>
<p>清源郡（贡绵二百两 今泉州）</p>
<p>建安郡（贡蕉二十疋 练十疋 今建州）</p>
<p>临汀郡（贡蜡烛二十条 今汀州）</p>
<p>漳浦郡（贡鲛鱼皮二十张 甲香五斤 今漳州）</p>
<p>潮阳郡（贡蕉十疋 蚺蛇胆十枚鲛鱼皮十张 甲香五斤 石井 银石 水马
今潮州）</p>
<p>宣城郡（贡白纻布十疋 今宣州）</p>
<p>豫章郡（贡葛五十疋 柑子六千颗 今洪州）</p>
<p>鄱阳郡（贡麸金十两 簟一合 今饶州）</p>
<p>长沙郡（贡葛十五疋 今潭州）</p>
<p>南康郡（贡竹布二十疋 今虔州）</p>
<p>零陵郡（贡葛十疋 石燕二百颗今永州）</p>
<p>临川郡（贡葛布十疋 箭簳百万茎 今抚州）</p>
<p>桂阳郡（贡白纻布十疋 今郴州）</p>
<p>庐陵郡（贡白纻布二十端 陟釐十斤 今吉州）</p>
<p>浔阳郡（贡葛十疋 生石斛十斤今江州）</p>
<p>江华郡（贡零陵香百斤 白布十端 今道州）</p>
<p>衡阳郡（贡麸金十四两 今衡州）</p>
<p>江夏郡（贡银五十两 今鄂州）</p>
<p>宜春郡（贡白纻布十疋 今袁州）</p>
<p>巴陵郡（贡白纻布十疋 今岳州）</p>
<p>邵阳郡（贡银二十两 今邵州）</p>
<p>蜀郡（贡单丝罗二十疋 高纻衫段二十疋 今益州）</p>
<p>唐安郡（贡罗二十疋 今蜀州）</p>
<p>濛阳郡（贡交梭二十疋 今彭州）</p>
<p>德阳郡（贡弥布十疋 纻布十疋今汉州）</p>
<p>通义郡（贡麸金八两 柑子不限多少 今眉州）</p>
<p>梓潼郡（贡绫十六疋 今梓州）</p>
<p>巴西郡（贡双紃二十疋 今绵州）</p>
<p>普安郡（贡丝布十疋 苏薰席六领 今剑州）</p>
<p>阆中郡（贡重连绫二十疋 今阆州）</p>
<p>资阳郡（贡麸金七两 柑子不限多少 今资州）</p>
<p>临邛郡（贡丝布十疋 今邛州）</p>
<p>通化郡（贡麝香六十枚 扇香十枚 齐香十枚 颗香二十枚 今茂州）</p>
<p>交川郡（贡麝香三十枚 当归七斤 羌活五斤 野狐尾五枚 今松州）</p>
<p>越巂郡（贡丝布十疋 进刀子靶六十枚 今巂州）</p>
<p>南溪郡（贡葛十疋 六月进荔枝煎 今戎州）</p>
<p>遂宁郡（贡樗蒲绫十五疋 乾天门冬百一十斤 今遂州）</p>
<p>南充郡（贡丝布十疋 今果州）</p>
<p>仁寿郡（贡细葛五疋 今陵州）</p>
<p>犍为郡（贡麸金五两 今嘉州）</p>
<p>卢山郡（贡金 落雁木 今雅州）</p>
<p>泸川郡（贡葛十疋 今泸州）</p>
<p>阳安郡（贡绵十疋 柑子不限多少 今简州）</p>
<p>安岳郡（贡葛十疋 天门冬煎四斗 今普州）</p>
<p>洪源郡（贡蜀椒一石 今黎州）</p>
<p>阴平郡（贡麝香二十颗 白蜜一石 今文州）</p>
<p>同昌郡（贡麝香十颗 今扶州）</p>
<p>江油郡（贡麸金六两 羚羊角六具 今龙州）</p>
<p>临翼郡（贡麝香三十四颗 氂牛尾五斤 当归十斤 今翼州）</p>
<p>归诚郡（贡麝香六颗 氂牛尾五斤 当归二十斤 今悉州）</p>
<p>静川郡（贡麝香六颗 当归十斤羌活十斤 氂牛尾五斤 今静州）</p>
<p>恭化郡（贡麝香十五颗 当归十斤 羌活十斤 今恭州）</p>
<p>维川郡（贡麝香二十颗 氂牛尾十斤 今维州）</p>
<p>和义郡（贡班布六疋 今荣州）</p>
<p>云山郡（贡麝香十颗 黑氂牛尾二斤 今奉州）</p>
<p>蓬山郡（贡麝香十颗 当归十斤羌活十斤 今柘州）</p>
<p>黔中郡（贡蜡五十斤 今黔州）</p>
<p>卢溪郡（贡光明砂四斤 今辰州）</p>
<p>灵溪郡（贡朱砂十斤 茶芽一百斤 今溪州）</p>
<p>潭阳郡（贡麸金八两 今巫州）</p>
<p>卢阳郡（贡光明砂一斤 今锦州）</p>
<p>清江郡（贡黄连一斤 蜡十斤 黄子二百颗 今施州）</p>
<p>涪陵郡（贡连头獠布十段 今涪州）</p>
<p>宁夷郡（贡蜡五十斤 今思州）</p>
<p>义泉郡（贡蜡烛十条 今夷州）</p>
<p>龙标郡（贡蜡二十斤 今业州）</p>
<p>南川郡（贡布五端 今南州）</p>
<p>南海郡（贡生沈香七十斤 甲香三十斤 石斛二十斤 鼊皮三十斤 蚺蛇胆五枚
詹糖香二十五斤 藤簟二合 竹簟五领 今广州）</p>
<p>始安郡（贡银百两 今桂州）安南都护府（贡蕉十端 槟榔二千颗
〈鱼廷〉鱼皮二十斤 蚺蛇胆二十枚 翠毛二百合）</p>
<p>普宁郡（贡朱砂二十斤 水银二十斤 今容州）</p>
<p>始兴郡（贡锺乳二十四斤十二两二分 竹子布十五疋 石斛二十斤 今韶州）</p>
<p>临贺郡（贡银三十两 今贺州）</p>
<p>连山郡（贡细布十疋 锺乳十两今连州）</p>
<p>高要郡（贡银二十两 今端州）</p>
<p>平乐郡（贡银二十两 今昭州）</p>
<p>新兴郡（贡银五十两 蕉五疋 今新州）</p>
<p>南潘郡（贡银二十两 今潘州）</p>
<p>陵水郡（贡银二十两 今辨州）</p>
<p>高凉郡（贡银二十两 蚺蛇胆二枚 今高州）</p>
<p>海康郡（贡丝电四疋 今雷州）</p>
<p>临江郡（贡银二十两 今龚州）</p>
<p>浔江郡（贡银二十两 今浔州）</p>
<p>蒙山郡（贡麸金十两 今蒙州）</p>
<p>开江郡（贡班布五端 今富州）</p>
<p>修德郡（贡银二十两 今严州）</p>
<p>临封郡（贡银二十两 石斛十小斤 今封州）</p>
<p>南陵郡（贡银二十两 石斛十小斤 今春州）</p>
<p>招义郡（贡银二十两 今罗州）</p>
<p>日南郡（贡象牙二根 犀角四根沈香二十斤 金薄黄屑四石 今驩州）</p>
<p>定川郡（贡银二十两 今牢州）</p>
<p>怀德郡（贡银二十两 今窦州）</p>
<p>宁浦郡（贡银二十两 今横州）</p>
<p>象郡（贡银二十两 今象州）</p>
<p>开阳郡（贡石斛三斤 银二十两今泷州）</p>
<p>感义郡（贡银二十两 今藤州）</p>
<p>平琴郡（贡银二十两 今平琴州）</p>
<p>合浦郡（贡银二十两 今廉州）</p>
<p>连城郡（贡银二十两 今义州）</p>
<p>玉山郡（贡玳瑁二具 鼊皮六十斤 翠毛三百合 甲香二斤 今陆州）</p>
<p>宁仁郡（贡银二十两 今党州）</p>
<p>怀泽郡（贡细白纻布十端 今贵州）</p>
<p>龙城郡（贡银二十两 今柳州）</p>
<p>铜陵郡（贡石斛二十小斤 银二十两 今勤州）</p>
<p>海丰郡（贡五色藤镜匣一具 蚺蛇胆三枚 甲煎二两 〈鱼廷〉鱼皮三
筌台一今循州）</p>
<p>晋康郡（贡银二十两 今康州）</p>
<p>恩平郡（贡银二十两 今恩州）</p>
<p>珠崖郡（贡银二十两 真珠二斤玳瑁一具 今崖州）</p>
<p>万安郡（贡银二十两 今万安州）</p>
<p>延德郡（贡藤盘一 今振州）</p>
<h6 id="阅读日期-2024年09月08日-2024年09月09日-共-2-天">阅读日期：
2024年09月08日-2024年09月09日 共： 2 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
