<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>熊十力全集:䷁</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">熊十力全集:䷁</h1>
<p class="author">hbaolong@vip.qq.com</p>
</header>
<center>
<a href="/3place/xslqj">返回首页</a> <a
href="/3place/xslqj/mingju.html">本书名句</a> <a
href="/3place/xslqj/memo.html">本书注解</a> <a
href="/3place/xslqj/index_rich.html">丰富目录</a> <a
href="/3place/xslqj/index_readcal.html">同读日历</a> <a
href="/3place/xslqj/index_timeline.html">时间线</a> <a
href="/3place/xslqj/index_books.html">引用书籍</a> <a
href="/3place/xslqj/index_words.html">使用字频</a>
<div id="wx_pic" style="margin:0 auto;display:none;">
<img src='/img/logo.png'/>
</div>
</center>
<h4 id="section">䷁</h4>
<p>坤上，坤下，其卦名坤。坤卦六画皆偶。偶者，表坤成物，物界即有对也。夫坤，非异干而别有本，坤之元，即乾元也。而所以成乎坤者，则老子“反者道之动”一语，见老子书第四十章。解释最透。原夫太极之显为大用，必先有一种凝聚处，此中先字，非时间义，只是着重之词。以为其自身表现之资具，此即所谓坤也。《新论》说为翕，义实相通。殷《易》首坤。《礼运》孔子曰：“吾欲观殷道，是故之宋而不足征也，吾得坤干焉。”郑玄注云：“殷阴阳之书，存者有《归》藏。”是《归藏》为殷《易》，以坤为首，最有微意。《说卦》曰：“坤以藏之。”藏者，造化有所凝聚，此中造化，指大用言之。凝聚，谓坤也。而生化势能，常于此藏，乃即利用所藏处，得以自表现也。生化势能，亦即是大用之异名。使造化无凝聚处，只是莽荡无物，莽者，空洞貌。则生化势能，又如何可见。故凝聚者，乃大用流行，不可无资具，而凝聚遂为势所必至也。夫太极寂然无形，元无封畛。譬如大海水，本无封畛。其动，而有所凝聚，动者，显为大用之谓。即有成为各别形物之倾向。才凝聚，便现似各别的形物，参考《新论》《成物章》。此理，须旷怀超悟始得。便于本无封畛中而现似卦畛。譬如大海水，现作众沤，而一一沤相各别，即有封畛。故凝聚即与太极体性不相似，可以谓之反也。譬如众沤，虽是大海水自身显为如此，但一一沤相，已成个体的物事，而与大海水体性之浑一者不相似。老云“反者道之动”，盖深得于《易》。道，即太极之异名。夫坤之凝聚而成物，虽为一种反作用，而实非反也。反者，所以为和也。大用流行，惟因有所凝聚，而得显其生化之盛，故曰反者，所以为和也。</p>
<p>总之，大用流行，必先有所凝聚。先字，义见前。即依凝聚，而立坤之名。</p>
<p>大用者，谓生生化化不息之势能也，是太极之显也。譬如大海水，显为起灭无尽之众沤。生化势能，必假坤为资具，始遂其生化。坤成物，将至重坠，而似舍其本体。坤之本体，即太极是也，太极非物也。太极之显为用，而先成乎坤。坤则有成为重坠的物质之倾向。如此，则坤似是舍失其本体也。然而，生化势能，毕竟不可物化。物化，谓变成重坠的物质也。不可二字吃紧。《易纬》所云不易，只是不可物化。此处须深切体认。常运行乎一切物之中，此中物，即谓坤，下物字同。而遍包乎一切物。包者，包含。遍者，言其至大无外，无物不为其所包含也。无定在，而无所不在。升进不退，升进者，向上义。清净不杂，无有杂染。灵明不衰，不衰竭也。裕乎理而动也神，生化势能之发现，自有条理，而不可乱也，故云裕乎理。动神者，生生化化不可测也。能转物而不为物转。以是是字，综括上述种种义。知其德之健而又健也，乃太极之显也，是故谓之干。称其始万物之德，复曰乾元。言元，即赅亨利贞，乃至万德，说见前。即用显体，则乾元亦得名太极。此义，已见前。</p>
<p>殷《易》首坤，谓乾道变化，必有坤以先之也。先字，非时间义，可覆玩前文。周《易》首干，则以干于坤为君故也。干运乎坤之中，而为主宰。坤但为干之资具而已，故干有君象。会而通之，义不相妨。</p>
<p>体用分疏，则说太极为体，太极，亦名太易。乾坤皆用也。</p>
<p>克就用言，则惟乾元独称大用，坤有物化之虞，而难以用言矣。</p>
<p>坤凝聚而似有质，其实，无实质也。坤，本非异干而别有其原，故应说坤亦干也。然而乾坤二用毕竟有分。乾曰用九，坤曰用六，是于大用流行的整体，而分此乾坤两方面也。则以用不孤行，必故反之。有所凝聚，将成为物，乃得为乾元之资具。而干之生化势能，遂有所仗以表现也。干，即是生化势能。而曰干之生化势能者，则以立辞须有主语耳。此所以有干即有坤。虽坤本不异干，而卒与干及。又且赖有此反，以成和同之化。然则造化之奇诡谲怪，真不可思议。吾人之慧解，亦只能窥到不可思议而止，更不能进诘其所由然。穷理至极，乃见理穷。上穷字，是穷究之穷。下穷字，是穷乏之穷。理穷者，犹言无有道理也。此余所以有宇宙终是一大奇兽之戏言也夫。兽类之行为，是无有道理可说的，故常以此为譬。以上参考《新论》《转变》《成物》诸章。</p>
<p>坤，元、亨、利，牝马之贞。</p>
<p>坤，干之反也。干清刚而无形，坤凝聚而似有质。注家多曰“坤有质”，此大误。坤之为质，只是似之，而非果有实质也。使坤有实质，则是坤与干相对，为二元矣。《大易》非二元论。郑康成注《易纬》亦知之，坤者，乾元运行之资具也。故坤有阴象，以柔顺为德，谓其当顺以从干也。船山《易内传》曰：“隤然委顺之谓坤。”此从其德以彰名也。</p>
<p>坤具干之四德。而于贞，则曰牝马之贞，颇与干异。干以刚固为贞，坤则以柔顺而贞。牝马柔顺而健行，故取其象。盖《乾卦》以四德显体，本体无形可睹，唯即其德以显示之。此六十四卦，三百八十四爻之所同具也。无有一事一物，得遗四德而成其为事物者。而自《坤卦》以下，凡举四德，或全或否，则皆就吾人之修为而言。明儒所谓由工夫说到本体，即此意。形不可以役心。心，干也，阳也。形，坤也，阴也。心不能主乎形，而为形所役，则是坤不顺从干，阴侵阳，此佛氏所呵为颠倒也。故君子存心养心之功，必时时提醒，不使心为形役。如颜子之非礼勿视，非礼勿听，非礼勿言，非礼勿动，即使形不得役心。坤守顺以从干也，欲不可以违理。违理之欲，邪欲也。邪欲，阴也，属坤。理，阳德也，干也。邪欲不守顺而违理，人道绝矣。私不可以背公，如帝制与独裁之治，以独夫专政柄，而违天下之公道，此恶德也。恶德即阴也，属坤。少数人剥削群众利益，与强国兼并弱小，皆以私害公，并是恶德，属坤可知。凡事之出于公道者，皆阳德，属干。以私背公，则阴犯阳，大逆大乱之道也。故知坤道守顺，而不可侵干，则无敢以私背公者。明坤道在顺以从阳而得贞，故以牝马象之也，君子知此，当不迷于所行矣。</p>
<p>君子有攸往，先迷，后得主，利。</p>
<p>君子所行，当辨阴阳之几。阳者乾德，纯乎健而无私也。阴者坤类，阳明所云随顺躯壳起念者皆阴私，坤之类也。阳明此语，深广至极。学者若非反己体察，而徒以粗浮知见，作一句话会去，则必不觉其有何意义，此真可惜。随顺躯壳起念者，先儒所云己私。佛氏谓之身见，亦云我见。一切私意，私欲，细自一念之微，大至灭国覆族之重。近之如饮食男女之违其则，远之如权利角逐之殃身以祸物。其发端只是随顺躯壳起念。躯壳，坤也。随顺躯壳而起之一切己私，故是坤之类也。总之，万恶之源，只是己私。己私更无根，人生只随顺躯壳起念，而不知趣求超越躯壳之灵性生活，便成己私。此须反己察识。若以阴私为先，小人居心，无往不以阴私为先。而障蔽固有之健德，健德，乾元也，吾人禀此以生。孔子所谓仁，阳明所云良知，《新论》所云性智，皆指健德而目之也。阴私炽，则障蔽健德，犹如云雾兴，即障蔽太阳。人生便长溺迷惑之深渊。故曰先迷。言以阴私为先，即成迷乱也。反之，而能以小己躯壳之私为后，即阴私被抑，后者，抑制之也。则障蔽不生，而健德常为一身之主，流行无间，故云后得主。得主，即内部生活和谐，无不利。世皆知人生最苦者，莫如内部生活之陷于理欲交战，此即患在中无所主，得主便无斯患。</p>
<p>附识：李氏《集解》云：“卢氏曰：‘坤，臣道也，妻道也，后而不先。先则迷失道矣。故曰先迷。阴以阳为主，当后而顺之则利。’”汉儒并同此释。盖帝制时代附会之曲说也。伊川《易傅》云：“君子所行，柔顺而利且贞。”又曰：“阴而先阳则为迷错。居后乃得其常也。”此仍承汉人之谬解。且与老氏之旨相类。夫君子之行，唯取臣妾柔顺之道，不敢为天下先。则唯任禽兽夷狄横行，天下事尚可问乎？此与《乾卦》自强不息，《论语》见义勇为之说，明明相反。而以此释《易》可乎？余于此等处，最无取焉。须知，坤道柔顺者，谓形不可役心，欲不可害理。</p>
<p>西南得朋，东北丧朋。安贞吉。</p>
<p>同志曰朋，阴志在求阳，故以阳为朋。西南阴方，唐崔憬曰：“西方坤兑，南方巽离，二方皆阴。”阴居阴位，而不侵阳，则与阳相得，故云得朋。此喻形气不以役心，形气，谓身体，阴也，坤也，下同。而刚健之心，得为形气之主。刚健之心，即前云健德，阳也，干也。即坤乃顺乎干，而适得其志也。东北阳方，崔云：“东方艮震，北方干坎，二方皆阳。”阴居阳位，即阳被侵而失位，阴妄逞而丧其朋，凶道也。此喻形气乘权，而心失其驭。如《礼记》云：“见色思淫，见利思得，临难思免。”只是阳明所云随顺躯壳起念，心不能统驭其身也。夫形气必听命于心，而无妄动，然后安贞而吉，形气，坤阴。心，干阳也。坤阴得干阳为主，即无妄动，是以安贞。安者，寂静义。不妄动，故动而寂也，所以贞吉。此坤之常道也。</p>
<p>彖曰：至哉坤元，万物资生，乃顺承天。</p>
<p>坤之元，即乾元也。乾道变化，必先有所凝聚，先字，义见前。是名为坤。坤者，干之反。而干资之以成化，干非坤，则无所藉以运行。故于坤言元者，谓坤含乾元耳。王船山《易传》，主张乾坤并建，颇近二元论，此非孔子旨也。（附说一）万物资于干以始者，理也。乾者，即是生化不息的势能。而此势能的本身，却是万理具备的，元非迷乱，故于干而名之以理。资于坤以生者，材也。坤便构成材质了，因此有物。理健而主施，生化势能，具有无穷的条理，即名之为理。此理体至健，所以开发无碍。施者，开发义。材顺而主受，（附说二）顺以承健，譬如地承天施，故曰乃顺承天也。世俗共计天以光热雨露之泽，施于地，而地承之。故易乃顺俗以取象，其意在明万物之材质，莫不受成于干，易言之，即莫不受成于理也。</p>
<p>附说一：船山《易内传》较伊川为佳，然不及《外传》。《外传》好处，即其明有、尊生，主动等大义，足为近代思想开一路向。但未免于粗，船山于哲学上之问题，犹乏精究。然其思想宏阔，于治理，群化，尤多卓见，汉以来未有其人也。</p>
<p>附说二：干为生化势能，为理，生化势能是含万理的，故亦名为理。坤为材质，生化势能之运行也，不可无其具，故必翕而成物。克就其翕之方面言，即此翕，便是成物的材质已具了。为物。坤以顺承乾者，如自天化言之，万物莫不资始于乾道变化，物所以成之理，即干也。自人能言之，如吾之心心即理，亦即干。其开通发动，以主宰乎吾身，身为坤。及了别与改造乎物。物为坤。此可见理健而施，坤但顺受。参考《新论》《转变》《成物》诸章。</p>
<p>坤厚载物。德合无强。</p>
<p>坤以凝聚之势，含载乾元之健德，为万物所资以生，则坤德之厚，亦同于乾德之无强也。无强犹言无穷，故以地德合天象之。象，犹比喻也。</p>
<p>含弘光大，品物咸亨。</p>
<p>曰弘，曰光，曰大，皆谓干也。含之者坤也。坤凝聚，而成万有不齐之品物，大用流行，元是浑全的。但凝众则于浑全中而有分化，分化即成各别的物事。参考《新论》《功能》《成物》诸章。则品物宜有互相对碍之患。然而万物卒莫不互相联属，成为全体，亨畅无碍者，则以坤含乾元。而乾元则遍运群阴，无所不在。群阴，谓一切物，即坤也。故坤含干，毕竟不失其浑全，所以咸亨。</p>
<p>牝马地类，行地无疆，柔顺利贞。</p>
<p>取牝马为象者，以其柔顺而健行，与地德类也。地者，所以象坤，非《坤卦》即说地也。坤之取象于地者，取其德也。古者以地承天之施，其德柔顺，故坤象之。然坤不惟有地象，亦取象于牝马，谓其柔顺而健行，与坤德类也。坤德唯顺，含载乾元。而干以其至健，周运乎坤之中，而挟与俱行，如草木之形干，则属坤。而生命力，则干也，此乃周运乎形干之中，而形干之生机畅发，即生命力之挟形干以俱行也。故曰行地无疆。无疆谓健也。坤随干转，乾健而坤亦健也。坤德唯在柔顺，而不可自逞。顺以承干，故得主，而利贞。</p>
<p>坤谓物质，物质之势过盛，即成乎重浊，则干阳乃受其障碍而不得显。于是而坤终陷于迷矣。干阳者，心也。心本其刚健之德，以行于物之中。物惟柔顺以从心，而与之俱行，即物乃得主而不迷，所以利贞。</p>
<p>君子攸行，先迷，失道。后顺得常。</p>
<p>君子所行，以阴私为先，则迷而失道。此言道者，置以此言，谓此处道字，与见于他处者，不必同训也。谓事物当然之则也。事物之有则，只是当然。如火之炎上，水之润下，此本当然，不可更诘所由。吾人居处必恭，执事必敬，言必忠信，亦只当然，不可更诘所由。阴私故迷。迷，故不解事物当然之则不可违，而有失道之咎。后其阴私，后者，抑制义，见前。即固有刚健之心，不受障蔽，恒炯然为主于中，于是事物之感，虽万变不常，而中恒有主，即应之以各当其则，而不可乱，故曰得常。</p>
<p>西南得朋，乃与类行。东北丧朋，乃终有庆。安贞之吉，应地无疆。</p>
<p>西南得朋，阴居阴位，而不侵阳。即顺以承干之施，而与干俱行，故曰与类行也。类谓干。此正申上行地无疆之义。东北丧朋，阴居阳位，而阳失位，是阴之丧其朋，盛极而将穷，若上六是也。阳必乘之，终当胜阴，而使之顺从得贞。则元黄之血，所以成永贞之利。故曰乃终有庆也。私欲炽盛之余，而良知终不容昧，以此征干阳之健，必不受阴私之障也。乱极，而治几已伏。光明战胜黑暗，亦坤道终于守顺之庆也。安贞之吉，应地无疆，此申上德合无疆义也。</p>
<p>《象》曰：地势，坤。君子以厚德载物。</p>
<p>王船山曰：“势，形之势也。”按地形椭圆，故其势委顺。先圣测地之精可见。此以地之势顺，象坤德之顺也。象，犹喻也。他处言象者仿此。坤德唯顺，此义深微至极。坤，谓物也。物质，省云物。干，谓心也。在《新论》之体系中，心与精神及生命三名，所目是一。但取义有别，而名不一耳。详《新论》《功能》《成物》诸章。心与物，就某种意义言，元是大用流行之两方面。言两方面，即不可折作两片去会。详《新论转变》诸章。另就某种意义言，则相反相成之整体，心物两方面，以相反而相成。详《新论》、《转谈章》、《唯识章》亦言及此。仍不能不假分主从以说明之。心为天君，君者，主义。天者，形容其至尊也。而物为工具。一主一从，物是从属于心的，而心则主宰乎物者也。名分秩然，不容紊乱。须详究《新论》。心之德健，物之德顺，物不顺，则将成乎顽钝，而丧其生理。生理，谓生生不息真几也。其生生而有条理，故谓之生理，此即心也。心不健，则无以潜运于物之中，解其闭锢，而流通无碍，转物从己。心不至此为句。己者，设为心之自谓。物随心转，即上述行地无疆义也。参考《新论》。健顺者，乾心，坤物，所以合德，而成变化。大用流行，毕竟不可以矛盾法测之。非浅夫所及知也。夫失其主，丧其健，则将有持唯物之论，而逐物不反，迷以失道，生人之祸亟矣。</p>
<p>君子以厚德载物者，此言君子体坤之顺，其德乃厚，而可以容载万物也。王船山曰：“顺以受物，合天下之智愚贵贱，皆顺其性而成之。按孔子有教无类，释氏为阐提说法，顺其性而成之，人皆可进于善，天下有弃物哉？我之德薄，而不足以载物，不能顺物性而成之，则我且为弃物，而况天下乎？不以己之所能，责人之不逮。按此处最难，凡以己之所能而责人者，未有能容物者也。尺有所短，寸有所长，此不可以人不逮我而责之者一也。己所独能，人或不逮。人有独能，我所不逮者尤多，此不可以己之能责人者二也。略举二义，以之自省，平怀顺物，而物莫我离矣。仁礼存心，而不忧横逆之至，按仁以敦爱，遇横逆而忧，则知平日自为之私深，而爱人之意未诚也，可不反其仁乎？礼以闲邪，横逆之来，是吾师也。物无不载也。”按上述三者，皆可以载物之道。船山所言，虽未及为政，而为政亦不外是。夫受众庶之推，而持天下之柄者，不忧群志之不孚，而开诚以与天下相见。则顺物之性而成之，何不孚之有？不恃己之能，以宰制万类，而天下皆有其可尽之能。独裁之治，恃一己之能，不独未必果能，即能矣，而残万物之性者，终亦自毙。仁以贞天下之志，礼以通天下之情，天下自消其险阻，而游于大同之宇。大同之世，人各自由，而互不相碍也。人各自治，而亦互相助也。不相碍而互助，亦自有组织，与经纶大业。老、庄偏尚放任，无为，便成极端个人主义，如何可行？故厚德载物，《易》所以立人道之极。定至治之则。由之则吉，失之则凶。近世列强，以残刻相尚，内劫制其群，而外肆侵略，人相食之祸未已。厚德载物之义，不可以喻诸凶猘。《易》不可见，而乾坤熄，圣人之忧来世，曷有极哉？</p>
<p>初六，履霜，坚冰至。</p>
<p>一阴初动于下，其势将盛。如人履霜，而知坚冰将至，自然之数也。如宇宙始于洪蒙一气，此阴凝之端也。太极寂然无形而其显为大用，必有所凝聚。此凝聚之势，开端甚微，只是洪蒙，一气而已。乃渐凝为液体，复凝成固体。盖分化而为散布太空之诸天。吾人所栖地球，渺如沧海一粟。地球之上，渐生植物、动物以至人类，生命着见。始睹干阳之盛。生命，干阳也。未有动植以前，非无生命或干阳，只是隐而未见耳。参考《新论》《成物章》。而在动植未发现时期，固是群阴亢极之象。无机物，属坤阴。及至人类，乾道虽盛，人类则心灵特别发展。心灵，干阳也。而仍有物化之惧。人虽有心灵，而或不能保任之，扩充之，则将丧其心，而成为顽物。庄生所以有哀莫大于心死之叹。则阴势之盛，盖可知已。夫生命力之发挥不得不有资具。故阴之凝聚，乃若生命隐有鹄的，成其如此。乃若二字注意。若无所凝聚，即浮虚无据，而生命力亦无表现之具矣。干阳之必有坤阴、良有以也。虽然，阳生命以阴凝聚成物为资具，利在，而害亦伏。资具既成，即自有权能，常使用资具者转为资具所用。如奴仆，资具也，而豪奴悍仆之势成，主人反为其所用。法制，资具也，积久弊生，而其余势犹足使人群力量不易越过成法旧制，而另有创新。技术，资具也。军械设备既精，而足以驱役人类之野心，共赴自毁之途。举此数例，可见资具之权能甚盛。阴，资具也。阴之势将过盛，而阳反受其障碍。此圣人于坤之初六，取履霜，以明坚冰之将至，慎之至也。儒者之学，以变化气质为先，防阴暗之渐也。</p>
<p>《象》曰：履霜，坚冰。阴始凝也。驯致其道，至坚冰也。</p>
<p>船山曰：“上坚冰二字，盖衍文。”《本义》按《魏志》作初六履霜，义较顺。凝，聚也。霜，以喻阴之始凝。坚冰，喻阴之凝聚益盛。</p>
<p>人心私欲之萌，私欲，阴也。其几甚微。犹如履霜。若不即克伏，则滋蔓难图。如坚冰至。不容不戒。</p>
<p>六二，直、方、大。不习无不利。</p>
<p>九五，干之盛也。六二，坤之盛也，位皆中。九五，干上卦之中。六二，坤下卦之中。而干五得天之正位而不过，上九，便过。坤二出于地上而不匮。故干莫盛于飞龙，坤莫盛于直、方、大。大者，言其体也。坤与干同体。乾坤皆以太极为其实体，太极至大无外。于坤而识其体，则一微尘，即太极也，岂非至大。直、方，言其德也。顺以承干，位乎中，顺也。无邪曲之谓方，无迷妄之谓直。坤唯顺干，故直、方。直、方，故不失其大也。《干》之《象》曰：“大哉乾元。”乾元即太极也，故至大。坤之体，即太极。本至大，但如不顺干，则将不守直方，而失其大矣。直、方、大，故与干同健。新新而不守其故，曰不习。新、新，常新也。方生方灭，方灭方生。故无故物可留，而常新也。参考《新论》《转变章》。凡物若守其故，即囿于惯习。常新，即创进不已，故云不习。不习，则盛德日新，无不利。</p>
<p>《象》曰：六二之动，直以方也。不习无不利，地道光也。</p>
<p>承干而动，故直以方。物不受裁于心，欲或纵肆而不从理，是坤之动，不克承干，必失其直方也。变化日新，不狃故习，坤德配干，故曰地道光也。地者，坤象。坤顺干，即舆干同行，其德配干之健，故光显。</p>
<p>六三，含章可贞，或从王事，无成有终。</p>
<p>六二，柔顺中正，德足配干，而光显盛着。六三居其上，成乎坤体。所含者，六二之光也，故曰含章。章犹光也。虽以阴居阳，三为阳位。而有含章之美，不失其正，曰可贞。坤以承干为德，而不可自逞，形必听命于心，欲必受裁于理。喻如人臣或从王事，虽有成功，而不自居，故得终其美也。六三，则内卦已成，故有终象。言坤德克终于顺也。</p>
<p>《象》曰：含章可贞，以时发也。或从王事，知光大也。</p>
<p>坤虽凝聚而成物，然舆干同髓。乾坤同以太极为实体。故内含直方之美，而不失其正。故云可贞。虽有物化之虞，凝聚，便有成为物质的倾向，故云物化。而以含直方之美故，则乾元之力，默运于坤阴之中者，终当以时发见。如宇宙肇始无机物，几纯属坤阴，其时乾元默运于坤阴之中，但隐而未发见耳。然经历相当时期，乃植物、动物、以至人类，则生命盛着。生命，乾元也，终以时发见而不容已，故曰以时发也。坤以直方，能顺乎干，而不碍干之发见。喻如人臣或从王事，臣奉君命而从事，喻坤道顺干，而干得利用坤为资具，以自发见。是坤之顺干，犹臣之从君也。臣供职，而王业盛，喻坤顺干，而乾始物之知，乃益光大也。《系辞传》曰“干知大始”，此义后详。</p>
<p>六四，括囊，无咎，无誉。</p>
<p>此爻以人事言也。四与初同道，初居内卦之下，四居外卦之下。而初居地位之下，初与二皆地位，说见前。伏阴自怙。故有履霜之戒。四处重阴之中，《坤卦》六爻皆阴，故云重阴。而为人位。三四皆人位，说见前。乃有意沉晦，退而自守，四居下卦之初，未至于五，故非进。故以括囊为象。伊川云：“晦藏其知，如括结囊口而不露。”若王船山当明之亡，屡谋光复，而卒不获，乃窜身猺洞，著书以待后，符此义也。</p>
<p>《象》曰：括囊无咎，慎不害也。</p>
<p>船山曰：“欲退藏以免于咎，则无如避誉而不居。危言则召祸，诡言则悖道。括囊不发，人莫得窥其际，慎之至也。”按船山释此爻之义甚精。君子处变之道，有时不得不如此。注意有时二字。然后世隐沦之士，守此为常，且以为藏身之妙术，则不达此爻之旨也。夫子于《需卦》系之辞曰：“利涉大川。”大川，险也。涉险而不忧乎困穷，刚健之至。宜与此爻参互观之。</p>
<p>六五，黄裳，元吉。</p>
<p>黄者正色，于五色为得中。吾国古时以黄色为中，以其异于黑白之黝素，尤非青赤之炫着。裳在下，而又有芾佩以掩之，饰在中也。六五虽以阴居尊，五上皆天位，说见前。而处中故，五居上卦之中，故云处中。有黄裳之象。黄者，五色之中。裳者，饰在中。喻阴之处中而不亢，其德顺也。夫二五皆中，六二，下卦之中。六五，上卦之中。大顺之积。坤之德顺，至于六五，则积顺也厚，故云大顺。承乎干，而助干之发。坤为干之资具，故有助义。德配无疆，无疆谓干，见前。是以元吉。</p>
<p>《象》曰：黄裳元吉，文在中也。</p>
<p>王肃曰：“坤为文，坤有文象。五在中。五爻，在上卦之中。故曰文在中也。”按王肃但以象言，而未明其义。夫六五处中而不亢，坤之顺德，至此所积益厚。以是，征其能承干之施，施者，谓乾元之力，默运乎坤阴之中，而使坤阴随己俱转，心之宰乎物是也。此中己者，设为乾元之自谓。而与干同行也。同行，犹云俱转。坤随干转，则坤亦干也。岂其滞于对待之域哉？</p>
<p>上六，龙战于野，其血玄黄。</p>
<p>上六，阴亢已极，则阳必奋起，龙谓阳也。阳取象于龙。于野，卦外之象，干阳不见于《坤卦》，故以于野象之。坤六阴毕见。则六阳隐伏，而终不予阴之自专，必将破重阴之锢，而流通无碍，以显其主宰之胜能。干阳运行于坤阴之中，而实主宰乎坤阴者也。如宇宙肇始无机物，唯是顽然物质。而生命或心灵，殆经长期犹不可见。物质属坤阴，生命或心灵，则干阳也。然其时，非唯有坤阴而无干阳，坤阴亦省云阴，干阳亦省云阳。但阴方盛，阳乃隐而未见耳。然阳终必战胜群阴，而救其失道之迷。阴不顺阳，即迷以失道。唯人也，禀阳德之盛，乃以官天地，宰万物，转物而不为物转。自植物、动物，以至人类，则生命或心灵，发展渐至极高。故人者，天地万物之主宰也。阳之胜阴，征之植物出现时期，而始见其端。至人类发达时期，则益以着明矣。未有生物之时，阳固隐而不见，非无阳也。及自植物出现以后，生命或心灵渐着，始运用物质而无碍。此阳之战阴而胜之也。通观宇宙全体之发展，始于阴盛而阳隐，终至阳道大行，统驭群阴。若非阳之力战，则阴暗之势，将不可解。然阴亢极，而阳之战，自不容已。斯亦奇耳。</p>
<p>其血玄黄者，战必有伤，故血玄黄。血不足惜，乾道所以大亨也。《文言》曰：“阴疑于阳，必战。按阴亢而侵阳，故阳疑之，疑则必战。为其嫌于无阳也，按如生命或心灵未发现时，全宇宙只是群阴，几无所谓阳。故称龙焉。按称龙者，明群阴之世，非无阳也。虽暂为阴所伏，终不能不战也。汉人皆于此误解，谓阴盛似龙，故称龙。不知乾坤互相涵，《乾卦》中有坤象，如品物即坤也。《坤卦》中有乾象，如上六之龙是也。何可以龙为阴之象乎？犹未离其类也，按阳不孤行，必资于阴。故阴者，阳之类也。阳之战阴，但伏其侵逼之势已耳，非灭之也。若灭之，则将离其类，而为孤阳矣。宇宙岂其如是。阳战胜阴，要非离阴而独在也。故曰未离其类。王弼侯果误以龙为阴象，其解此文，并误。玆不及详辨。故称血焉。按战不能无所伤也，故称血。血不足忧，阳道所由开通也。荀爽曰：“血，以喻阴顺阳也。”夫玄黄者，天地之杂也。天玄而地黄。”按天者，阳之象。地者，阴之象。干宝曰：“阴阳色杂，故曰玄黄。”此言阳战胜阴，即阴顺阳，而成其冲和。九家《易》曰；“玄黄天地之杂，言乾坤合居也。”干宝曰“阴阳合则同功”。按阴阳本非异体。但阴偏盛，而阳不显。故说阳受侵逼，而若不合也。今阳战胜，而阴顺阳以成化，故曰合则同功。此借用干宝语，而义与干宝不必全符。可知阴阳本一体，乾坤本浑一之全体，以其同为太极之显现故。譬如众沤，同为大海水之显现，众沤实非各各异体。毕竟不相矛盾也。阴阳以相反而相成，矛盾非其本然也。</p>
<p>象曰：龙战于野，其道穷也。</p>
<p>六阴皆见，于象穷极而无余，阳必起而乘之。以人事言，如暴秦之专制已极，陈胜、项梁、刘季始兴。蒙古之蹂躏夏人已极，而徐寿辉、陈友谅、明玉珍、张士诚、朱元璋乃不得不起。近者德国希特勒之徒，凶暴狡诈之毒，极至而穷，于是同盟国奋起而覆之。后此如有为希特勒者，其穷亦可知。夫人事之狂惑昏乱，皆阴象也。阴迷失道，而不知反，穷所必至。阴穷，而阳道必兴。阳之初兴，不得不与亢阴之余势相战，战则不避其伤，以此见阳德之健也。</p>
<p>用六，利永贞。</p>
<p>乾曰用九，坤曰用六，其义见前，玆可不赘。坤凝聚而成物，乃乾元所凭以发见之资具也。故坤道以承干为正。坤不顺干，即失其主，乾元者，主宰乎坤者也。坤自专而不顺干，故失其主。将至物化而不反。坤顺乎干，即与干同行，而德合无疆。坤不顺干，便成为重浊的物质。而刚健大明之力用，即所谓乾者，乃受坤之障碍而不得显。此其失道之迷，为可惧也。故坤道之利，唯在永贞。贞者，卦辞云牝马之贞，以顺阳为正之谓也。贞而曰永，无可改易之辞也。坤必顺阳而不可侵阳，是坤道之永恒也。</p>
<p>《象》曰：用六永贞，以大终也。</p>
<p>万物之生，秉干之知以为性，资坤之质以成形。故干，始万物者也，而坤终成之。干惟知故，至神而含万化，为万物始。坤惟质故，而万物资之以各成其个体之形。使惟有干而无坤，则只是冲寞无形，万物何所资以成乎？故知乾始万物，而终干之化，以成万物者，坤效其质故也。或曰：“乾坤为二元乎？”曰：否，否。坤与干同体，但作用异耳。此意详在前文，覆玩之可也。坤唯顺干，永得其贞。故能承干，而终其成物之功。是以赞之曰大终也。</p>
<p>《坤卦》《文言》，玆不及释。学者深思而自得之可也。或有问言：“干之上九，有亢龙之悔。坤之上六，有龙战之穷。然则造化固不能无过欤？”答曰：深微哉斯问也。造化只是德盛化神，其流行自不容已。其创进固日新富有，不可谓其有过。但万物资于造化以始以生，造化者，乾坤合而成化之谓。乾曰万物资始，坤曰万物资生，覆玩前文。则造化即在物。譬如大海水，成众沤，则大海水即在众沤。岂可离众沤而别觅大海水哉？物成，而各有形限，则缘形限之拘，不复能体现造化之德，而其力之所用，不能超形限而同于大通。则亢与穷之患，于是乎起。物与物互相对立，物各用其力，而不知超形限以同于大通，则患由斯作。大通者，忘乎形而得其性，万物一体也。而昧者遂以之归过于造化，其实，造化不当任过也。呜呼！斯理微矣。</p>
<p>如上略释《乾坤》二卦，今于《系辞传》中有一二处，节取而释之如下：</p>
<p>干知大始，坤作成物。</p>
<p>古今哲学家，多以为宇宙人生，由一大迷闇之势力而开始。佛家十二缘生之论，首以无明。无明即是一种迷闇的势力，为万物所资始。《数论》三德，一曰闇。亦为万有之因，与佛氏无明说略同。叔本华等主张有盲目追求的意志。而吾国《易》家伏曼容，释《蛊卦》曰：“万事起于惑。”虽非《易》之本义，而伏氏之思想于此可见。今哲学家谈生命者，其言生之冲动，大概与叔本华之意志论较近。此皆未了生化之真源也。夫子赞《易》曰；“干知大始。”明干以知故，而大始万物也。大者，赞辞。此所谓知，自非常途所云知识之知。《干》《彖》言大明，即此知义。《易纬》云“清净照哲，与通情无门，藏神无内，光明四通”云云。见《易纬干凿度》上。本讲前文，已经引述。皆释此知义。乾元即太极也，即用显体，故说乾元即是太极，此义详前。太极备万理，含万德，灵明无碍，无障蔽，无倒妄，是云无碍。无知而无不知，本无一毫迷闇，是谓灵明。故说为知。惟知故神，神故发起万化，为万物所资始，故曰干知大始。</p>
<p>坤作成物者，作犹言能。能者，能力。坤之凝聚，现似有质。现似二字，注意。其实，无有实质，只是能而已。能现似质，能力之运行，至猛至疾，便现似物质。似有质故，万物依之成形，故曰坤作成物。</p>
<p>干以易知，坤以简能。</p>
<p>干以易知者，易字，读如难易之易。易者，平易义。但此平易一词之意义极深。《易纬》《干凿度》言，易有三义：一曰易者，易也。下易字，即作难易之易读。彼自释云：彼者，谓《干凿度》下同。不烦不挠，淡泊不失，此其易也。参考《正义序》。详彼云不烦者，言不为私欲或惑染所烦扰也。不挠者，言不为惑染所屈挠也。此即清净相。淡泊不失，亦是寂静相。与清净义同。盖以寂然不乱，故说为平易，正释此中易字。《易纬》当是七十子后学所传，其说多依据卦爻辞，及《彖》《象》、《系辞传等》。干之所以为知，而非是迷闇，乃以其易故。易者，省言之，即寂然不乱之谓。已见上文。寂然不乱，故大明。故说为知。故曰干以易知。乾元之体，动而恒寂，本无嚣乱，故非迷闇。哲学家谈本体者，罕能证解及此。</p>
<p>坤以简能者，简与易同义。清净不扰曰简，亦寂而不乱之意。坤与干非异体故，同以太极为其实体。其德同也。易简之德同。上言坤作，今变作言能者，作以功言，能以力言，其义一也。功亦力义。坤有成物之能，正以其简故。简者，寂然清净也。寂然无形者，神也。神故有胜能，遂成万物，故曰坤以简能。</p>
<p>易简，德也。言知能之所以得成其为知能者也。夫无知而无不知，无能而不无不能者，其德易简，寂然不乱故也。韩康伯注云：“天地之道，不为而善始，不劳而善成，故曰易简。”其言似是，而犹未究其所以也。今之谈者，或更以易简作简单解，其胡乱至极，又康伯所不屑道也。</p>
<p>易则易知，简则易从。易知则有亲，易从则有功。</p>
<p>此就修为言也。夫干知，坤能，乃所谓天地之心也。而天地之心，即是吾人之心，非可判而二之也。此心元是易简，无有杂染，儒者所云私欲，佛氏谓之惑，亦云杂染，自儒者言之，此实后起，非本体上所有也。反求即得，故云易知。敬而勿失，故云易从。吾人易简之心，即是天地之心。吾人日用之间，能不失之放肆，即易简之心恒存，其与万事万物相流通者，自毫无阂碍。如此，则即知即行，何难从之有。易知则能恕，反求易简之心，即知万物本吾一体。故能推己及物。故有亲。《论语》：“一日克己复礼，天下归仁。”易从则无妄，从其易简之心，而发为万行，则万行真实，无有虚妄。故有功。不求功，而功归之。后文易解，略而不释。</p>
<p>易有太极，是生两仪，两仪生四象，四象生八卦，八卦定吉凶，吉凶生大业。</p>
<p>此一节，从来人自为说，家各异义，皆支离而不究其旨。案易者，变易。变易不从空无而起，故说易有太极。太极者，变易之本体也。是生两仪以下，即明太极妙体，现作变易大用。太极妙体四字，作复词用。变易大用四字，亦复词。太极显为大用，譬如大海水现作众沤。三生字，皆发现义。非所生者为子，生之者为父之谓。太极生两仪者，两仪，谓阴阳也。太极寂然无形，凡言无形者，谓无有如现实界所见实物之形也。无形，非空无之谓，太极固至真至实，为万有之本体也。而显为大用，则有阴阳两方面可说，用不孤行，必以相反而相成。此固太极妙体之所为，故曰是生两仪也。两仪生四象者，四象谓四德，四德，元亨利贞也。以其在人言之，则曰仁义礼智。其实，言四德即已赅万德。旧以四象为四时。其实，四时即以象四德。春生，春时万物发生。元或仁之象也。夏养，夏时万物长养，莫不通畅。亨或礼之象也。秋成，秋时万物成熟。利或义之象也。义主裁制得宜，故以秋成象之。冬藏，冬时万物收藏。贞或智之象也。收藏，静象也，静则明智。四时配四德，汉人固已言之，但于此中独不作四德解，是其蔽也。太极固含四德，离四德，无所谓太极。然必现作两仪，而四德始显。盖一言乎两仪，则是太极已成为用也。而所谓德者，正于用上见之。太极本无不成为用之时，然吾人不妨设想，如太极未成为用，则冲寞之中，虽含万德，而究未发现。故曰两仪生四象。</p>
<p>四象生八卦者，言八卦即赅六十四，非止举八卦而已。太极生两仪，两仪生四象，此明太极流行之妙。四象生八卦，则明圣人体太极之德以书卦。六十四卦，三百八十四爻，无一卦一爻而非表太极之蕴也。即无一卦一爻而非明四德之流行也。此其所以定吉凶而生大业者，一皆原于天德而无妄也。故曰四象生八卦，八卦定吉凶，吉凶生大业。圣言昭明如此，而从来《易》家，各逞臆说，亦不可解。</p>
<p>《易》之为书，广大悉备。方面极多，不可以一隅之智测也，故谓之广。规模极钜，含藏万有，故说为大。天道，人事，物理，无所不包通，故云悉备。范围天地之化而不过，范围者，拟范天地，而周备其理也。曲成万物而不遗。曲成者，穷物之则，因物之宜，裁制万物而不遗其利。盖乃浅识之所困于仰钻，上哲之所穷于赞扬。欲赞扬之，而难得如分之辞也。上来略释乾坤大义，稍为学者津梁，若其蕴奥，则有非文字所能尽者。</p>
<p>讲至此，本欲结束，然犹不能已于言者，《序卦》一篇，昔人多疑为非圣人之言，此陋见也。余以为《序卦》，非圣人不能作。其义宏阔深远，尝欲取而释之，而未有暇也。玆略举上篇数节，稍疏之，以见其概。</p>
<p>有天地，然后万物生焉。盈天地之间唯万物，故受之以屯。屯者，盈也。</p>
<p>《乾坤》二卦之后，继以《屯卦》。干有天象，坤有地象，屯者，万物始生之象。故云有天地然后万物生也。太空之中，诸天体凝成，而地球为太阳系中之一行星，其凝固之势，与气温之度，至适宜于生物时，则万物始生。此屯之所以继乾坤也。</p>
<p>《屯》之《彖》曰：“屯，刚柔始交而难生。动乎险中。大亨贞。雷雨之动满盈。”富哉斯言！刚柔始交而难生，动乎险中者，刚谓阳，柔谓阴，交者，相反相成义。阴阳若反，而实融和。万物以之生。故《老》曰：“万物负阴而抱阳。”万物禀阴而成形，故曰负阴。形成，而生生真几，运于形中，此生生真几，亦云生命力。亦云心灵，即阳也，故云抱阳。难生者，物虽禀阴阳以生，而物之初成，则皆为重浊的物质，其生命力或心灵，犹不得显发，所谓无机物是也。当此之时，宇宙大生命。将实现其自力，若不得不自造工具者，于是成为物质过盛的无机物。此工具或物质，本生命力之所自造。但其造成则与生命几成对立之势，而于生命将不利，以其几举全力而物化之故也。然则，阴阳始交而生物之时，即是生命陷于险难之时，故曰难生也。夫物化即失其生命，险难孰大乎是？生命不得以自力造工具，即物质。而险难亦于是乎生。但生命之意义与价值，亦以战胜险难而始见。使无险难，则何以显生命之刚健，创新，与易简等德，易简，即清净或寂然不乱等义。而见其神圣与崇高，为不屈可挠者乎？</p>
<p>“动乎险中”云云者，生命奋进乎险难之中，以开通物质，而使之顺己以俱行。己者，设为生命之自谓。斯大亨而全正。亨，通也。贞，正也。是故生命力，充周法界。法界一词，系借用。犹云全宇宙，与佛典本义不符。盛大无匹，喻如雷雨之动满盈。雷雨之动，形容其盛大也。</p>
<p>《屯》之《象》曰：“云雷屯，君子以经纶。”此言吾人之生命，即是宇宙大生命。吾人当自努力，以显发吾所固有之生命力，超有限而证无限。有限，谓身体。此是物质的，个别的，乃有分限者也。无限，谓生命。吾之生命，元与天地万物之生命为一，是生命固遍运乎一切物之中。无定在，而无不在者，故云无限。是不啻吾人从险难之中，自创新生命。吾人虽固有生命，而锢于有限之中，即不啻丧其生命。今能超有限而证无限，则虽复其固有，而实自力创进之所新得也。喻如君子经纶之盛，悉由自造也。云，喻真积力厚。雷，喻震迅发起之勇。处屯之时，将发挥其生命力，以出险难。非如云如雷之威势，何以克济？故曰云雷屯也。</p>
<p>有天地，而后万物生。万物生矣，而其生命在险难之中。即以动乎险中，而生命力，乃奋进益盛，故曰屯者盈也。乾坤之后，受之以屯，其义宏远矣哉。夫怖险难，而求出离者，佛氏之妄也。今之佛徒，每不肯承认佛氏为出离。此求顺俗，而适自甘迷罔也。自阿含以至后来小宗大乘诸经，明明以出离为教旨，恶容矫乱耶？处险，而奋其智力，以与物竞。同人道于虎狼，丧其生命而不惜者。此中生命一词，与常途所用者不同义，说见《新唯识论》。盖此云生命，即谓吾人与天地万物所同具之本体也。是又佛氏之所呵为颠倒者也。然则履险而健动，知本而全正者。本谓生命。《大易》其至矣乎！</p>
<p>屯者，物之始生也。物生必蒙，故受之以蒙。蒙者，蒙也，物之稚也。</p>
<p>物始生必蒙，蒙者蒙昧，童稚之象也。生物之始，若无机物，则完全蒙昧，无心理现象可征也。实非无心，只是全不显发。若植物，则似有心理现象，而未着也。若动物，则其心作用已着见，而不能发展以至高明，此皆不离乎蒙昧也。人类自动物进化而来，虽不能无蒙昧，而皆可求通，以抵于极高明之境，此人道所以终远于禽兽也。《蒙》之《彖》曰：“蒙，山下有险，险而止，蒙。”按蒙之上卦为艮，艮有山象，下卦为坎，坎，陷也。故云险。物之始生，其生命或心灵，犹为物质的形躯所锢闭，而不得显发，是为险陷之象。当初未得遽通，若山为之障，故云山下有险。遇险而不求通，乃止乎险，即终于蒙。故曰险而止，蒙。审此，则济险之道，在自强以求通，而不可止于险，此蒙之所为以亨行，乃得时中也。亨，通也，详《蒙卦》。</p>
<p>物稚，不可不养也，故受之以需。需者，饮食之道也。</p>
<p>生类繁殖，则资生之事急矣。故《屯》《蒙》二卦之后，受之以需。需者，饮食之道也。《尚书》言民生，厥惟食货，义亦通此。人群未开化时，犹如童稚。生养之道，未知精究也。愤以求通，则智德力俱进，乃能讲求生产，开发物资，大辟利源，而后四海无困穷之忧，群黎有生遂之乐。此《需卦》大义也。《需》之《系辞》曰：卦爻辞，皆名《系辞》。说见前。“需有孚，光亨，贞吉，利涉大川。”按有孚者，人群相生相养之大计，惟相矢以孚信，而后可行。孚信不有，则尔诈我虞，此攘彼夺，而生产事业无所措手，故贵于有孚也。光亨云云者，光者，明之象。亨者，通义。明明无闇也。通，通则均也。而后不以私害公，不图小己之利，以剥大群，毋使群己俱蒙其祸，小己者，个人之在一群，固是小己。一国之在世界，一民族之在全人类中，皆谓之小己也。是为得正而吉，故曰光亨贞吉。今吾国之官僚资本主义，与列强之侵略主义，皆非光亨，故不正而凶。利涉大川者，《彖》云：“险在前也。”凡不便于民生之度制，欲改造之，恒有险难在前，而难于图始。非刚健以持之，未能涉险而不陷也。《彖》云：“刚健而不陷，不陷于险。其义不困穷矣。”《彖》之释利涉大川，可谓博深切明。凡言民生国计者，不可不知《需卦》之义也。</p>
<p>饮食必有讼，故受之以讼。</p>
<p>讼，争也。争端必起于饮食。凡权力，名位，乃至一切利害之争，皆饮食之推也。养生之资有限，而待养者过繁，则争不得不剧。争之起也，首由强者凌弱，智者欺愚。而愚弱受智强之毒，遂不得不互相勉于智且强，以与欺陵我者抗，此自然之势也。《讼卦》，实为被侵者说法，此不可不知。《讼》之《系辞》曰：“讼，有孚。窒惕，中吉。终凶。利见大人，不利涉大川。”按斗争之事，由受欺陵者之互相结合，以抗凶暴，故贵有孚信。若暂以利害相要约，而无信义可持守，则内自离散，何以御敌？此有孚所以为讼之要道也。窒，塞也。心怀畏惧，若抑塞也。惕，惧也。当争之时，昏偷者必败，惧则好谋而成，故尚窒惕。中吉者，中谓中正，争而胜，必以中正之道自处，乃吉也。终凶者，争而不知所止曰终。夫争而胜，犹不务息争，将以暴易暴，是终于争也。凶孰大于是？利见大人者，凡群之不得已而有争，而总持大计者，必须有大人之德，公而守信，明而不诈，凡以骗诈为能者，必图近利而无远计者也，故诈生于不明。乃为天下所利见也。今次世界大战，同盟国，正需要此等领袖。不利涉大川者，大川，险之甚也。狂逞以冒险，而不惜其过，无不覆亡者。老言狂风不终朝，骤雨不终日，即此义也。德之民族极可爱，而误于昏狂之希特勒，惜其不闻吾《大易》之义也。斗争，为愚弱者求自存自立之武器，愚而能争，虽愚必明。弱而能争，虽弱必强。故《讼卦》六爻无不吉。初六曰终吉，九二曰无眚，六三曰终吉，九四曰安贞吉，九五曰元吉，上九亦不言凶。从来《易》家，多以讼为恶名，则由误以讼为诉讼之讼。而不知讼者争义，乃指愚弱者对于凶暴之一种斗争，须知，言斗争，必指愚弱对于凶暴而言。若强陵弱，智欺愚，则名为侵害，岂可以斗争名之乎？未可以讼为恶名也。且《易辞》皆《象》，讼之爻辞，固有取象于诉讼者，是在善通其意，要未可以《讼卦》为说诉讼之卦也。讼之九五曰，讼，元吉。九五以阳居中，九阳爻，五者位之中。争而胜，自处中正，故元吉。汉武战胜匈奴，而未尝虐待其种类，颇符此爻。王弼以九五为听讼之主，弼云：“为讼之主，以断枉直。”则失之远矣。</p>
<p>讼必有众起，故受之以师。师者，众也。</p>
<p>争之甚者为战，大战之后，每有一番群众运动。凡国内，或国际间之种种不平，足为斗争之原因者，战后，必由群众共起而灭除之。故《讼卦》之后，受之以师。师者，众也。《师卦》，上坤下坎。坤为众，众见于上，是群众发动之象。《坎卦》，一阳居二得中。二为下卦之中。是有德之丈人在下，而为群众之领导者也。在下者，谓其未执政柄也。今者甘地之在印度亦近之。《师》之《系辞》曰：“师，贞，丈人，吉，无咎。”此言群众运动，必出以正固，若非所持者，正而且固，即是群盲妄动，而可名群众运动乎？其凶危无可幸免矣。而有丈人长德领导其间，然后吉，无咎。圣人重群志，而于群情，有戒辞焉。《彖》曰：“师，众也。贞，正也。能以众正，可以王矣。”王者，往义。此言群众所持者正，以此动天下，而天下无不归往于其所呼号之下也。非谓有一人在上，而天下归往之也。《师》之《爻辞》，多取象于兵事，而意不在兵事。犹之干以龙为象，而意不在龙。坤以牝马为象，而意不在牝马也。爻辞，此不及释，学者须善通之。</p>
<p>众必有所比，故受之以比。</p>
<p>比，辅也，助也。群众必互相辅助，而后可共存共荣。故比次师而言之。《比卦》，上坎，下坤，水在地上，坎为水，坤为地。物之相切比无间，莫如水之在地上。故为比也。《比》之《系辞》曰；“比，吉。原筮，元、永贞。无咎。不宁方来，后，夫凶。”按卦辞，方举卦名，而首赞之曰吉，圣人之重视比道，情见乎辞矣。原，本也。筮，择也。孟子曰：“道二，仁与不仁而已。”推原二者之间，而慎择之。要以仁为常道，不仁则其变也。反常之谓变。达尔文物竞之论，使人有天地不仁万物刍狗之憾。达氏但据一方面之观察，而妄臆物性恒如是，则大谬矣。元，仁也，元为仁，见《乾卦》。物之本性也。万物皆禀此生生不息之仁德而生，故说仁为万物之本性。永者，永恒。物之争竞而不仁，非其性之常也。而其仁之本性，自永恒不失。故吾人择于仁不仁之间，能依仁而行，则物我无间，息其争竞，互相比辅若一体。如是，则万物各得其所性之正，故曰元永贞。无咎。从来《易》家，释此中元字，皆谓有道之君，为人臣之所择而亲比者，此甚误。船山《内传》亦踵其谬。今谓元指九五，九谓乾元，即仁也。九五言失前禽，正显仁德。不宁方来者，人之不能自保其安宁，方来互相比助，若独立自恃，以逞志侵略为先，视求比为后，则虽夫也，《程傅》：“夫者，刚立之称。”《傅》曰：“子南，夫也。”而无可免于凶矣。今者德国之亡，正是后夫凶。伊川曰：“凡生天地之间者，未有不相亲比而能自存者也。”此互助论之始。《比卦》之义，确然有征，非物竞之论所可撼也。《彖》曰；“比，吉也。比，辅也。下顺从也。”此言人互相辅，必各自下，以互相顺从，乃可互相辅也。先儒皆以臣下顺从君长释之，大谬。《象》曰：“地上有水，比。先王以建万国，亲诸侯。”夫物相亲比而无间者，莫如水在地上。故《比卦》取象于此。比道大明，而后世界大同可期。建万国，亲诸侯，即联合世界上一切国家，而为统一之结构，此大同初步也。《春秋》太平之治，于斯肇端。</p>
<p>比者，比也。比必有所畜，故受之以小畜。</p>
<p>比之为比，人互相下，以互相辅也。互相辅，则各有所畜以相济也，故小畜次比。畜而曰小，比道之始。初行比道，国界种界，未尽泯也。尚非大通之道，所以畜者小也。《小畜卦》，干下，巽上。六爻之中，唯四为阴爻，余五爻皆阳。六四以一阴系五阳，下卦三阳，健行方锐。而六四在上以止之，五上二阳，复为阴用，故云一阴系五阳也。敛群动而养其有余，阴为凝敛。群动谓五阳。阳健于行，是有余也。阴间其中，以敛阳之势，所以养其有余。故谓之畜。畜而未宏，谓之小畜。《系辞》曰：“小畜，亨。密云不雨，自我西郊。”案六四一阴在上，而近于天。五上皆天位，四近五也。故为密云之象。李鼎祚曰：“云雨者，阴之气也。”案六以阴居四，而近天，故为密云象。李氏《集解》云：“四互居兑，西郊之象。”互，体义，详前。《兑卦》以方位言，居西。于时为秋，秋季收成，凝敛之象也。夫密云不雨，以喻敛而不发，小畜之义也。《象》曰：“风行天上，小畜。此卦干下，巽上。巽为风，乾为天。君子以懿文德。”此言世运愈进，人类当畜养其力，以增进文明与道德之懿美，畜道唯在乎是。固非凶猘之日修战备者所可伪托也。今列强唯务侵略，平时努力战备，当其未发，亦未尝不曰且畜养吾力也。其实，此等本为人类自毁之痴狂工作，与畜义正相反也。</p>
<p>物畜，然后有礼，故受之以履。</p>
<p>小畜，畜以文德，故礼兴焉。此《履卦》所以次小畜也。履者，礼也。《履卦》，兑下，干上。故有上天下泽之象。乾为天，兑为泽。《履》之《系辞》曰：“履虎尾，不咥人，亨。”案此卦，六三以阴居阳，三为阳位。而履二阳，履之下卦，兑也。兑之初二皆阳，六三以柔而履之。故有履虎尾之象。《彖辞》所谓“柔履刚”是也。夫礼，非由外铄，乃因人心自然之理而为之礼数。自然之理，亦云天理。如事亲，有冬温夏凊之礼，因人子之心自不忍忘其亲，故为之制礼以达之。非人心本无爱亲之理，而故立法以饰之于外也。礼以自抑为质，礼之质，在于一己之外，知有他人。否则恣小己之私欲，无礼可言。故有柔顺义。然其持守甚严，有以非礼相干者，虽威势甚盛，必执礼以抗之。虽鈇钺在前，必秉礼以当之。虽外诱极厉，必守礼以绝之。此履之所以体柔顺而行刚健，有履虎尾之象也。不咥人者，内行坚实，不忧虎咥，而虎亦不能咥之，故亨。《象》曰：“上天下泽，履。君子以辩上下，定民志。”辩上下者，上谓上达，下者下达。《论语》：“君子上达，小人下达。”上达则隆礼，下达反是。上下之辨明，然后民知正趋向，故曰定民志。此中志字，以心之所之言，即趋向义。《诗》曰：“相鼠有体，人而无礼。人而无礼，胡不遄死。”唯其不甘下达，故志定如此。</p>
<p>汉以来《易》家皆以辩上下为正尊卑之分。如君尊而臣民卑，男尊而女卑之类，皆有定分而不可易。此非圣人意也，容当别论。汉以后，二千余年经师，其释经皆囿于帝制时代之心习，而不究于大道，深可慨也。</p>
<p>履而泰，然后安，故受之以泰。</p>
<p>人皆由乎礼，即天下之志通。故《泰卦》次履，泰者，通也。《泰卦》，干下，坤上。《系辞》曰：“泰，小往大来，吉亨。”按蜀才云：小谓阴也，大谓阳也。《泰卦》，坤阴往而之外，上卦亦云外卦，坤在上，故名之外。干阳来而之内。下卦亦云内卦。干在下，故名之内。谓干气下降，坤气上升，天地之气通也。天者干之象，地者坤之象。以天地气通，喻万物之情通，所以为泰。《象》曰：“天地交，按交犹通也。泰。后以财成天地之道，辅相天地之宜，以左右民。”案虞翻以后为君，非是。后与后通。言泰，然后人道大亨，有以财成天地之道云云。财、裁通。天地之化不齐，如自然界之繁赜奇诡，其势力每足抑伏吾人，而若不可抗者。吾人终必尽其智能以深穷之。自官能所接，以至视听不行之地，无不据实测以推求，探赜索隐乃使自然宝藏，泄尽天机。而吾人得伸于自然之上。凡所以备物致用，设成器以为天下利。因天造地产之宜，而益之以人力，肇创伟大之功化者，无所不用其极。裁成辅相之盛如此。人类之知能，与乾坤之知能，通一无二。岂不伟哉！以左右民者，左者，佐也。右者，助也。此言人互相佐助也。《泰卦》与履相次，履，礼也。人道成至治之休，必非徒恃法治，而礼治其本也。通天下之志，畅万物之情，莫盛于礼。礼者，自抑而不忘乎人，自抑其私，故公。公即通，而能不忘乎人也。故能互相佐助也。夫裁辅天地者，徒任知能而已。其于通志达情，犹未逮也。必人人相勉于互助，然后群情不隔于形骸，众志无分于彼此，斯乃大通之运。泰安之极也。故言裁辅，而必极其效于左右民。</p>
<p>泰者，通也。物不可以终通，故受之以否。</p>
<p>泰之后，次以否者，世界非绝对也。万有本无常也，物不可终通，将变而成否。否，塞也。泰安日久，人将习于偷。偷也者，万恶之源也。万善本乎刚健，万恶成于偷懈，非严于自反者不知也。故泰久而否。《否卦》，坤下干上，言干气不下降，坤气不上升。则是天地不交，而万物不通也。《系辞》曰：“否之匪人，不利君子贞，大往小来。”此言否塞之世，人失其性，而不成为人。故曰匪人，谓非人道也。然人道衰绝时，亦非无孤阳之存，君子为阳之象，匪人之世，犹有君子，即能独存人道者。但孤阳为群阴之淫势所掩，淫者，不正之谓。而无以行其志，故曰不利君子贞。王船山曰：“不利君子贞，非利于小人之不贞。亦非君子可不正而利。阴据要津，阴在内卦，是据要津也。君子无所往而得利，贞且不利，况可不贞乎？然君子虽不利，而固保其贞也。”此言利者，与害相对之辞。大往小来者，阳往外，干在上，上，外卦也。阴来内。坤在下，下，内卦也。与泰恰相反。《象》曰：“天地不交，否。君子以俭德避难，不可荣以禄。”世运方否，君子虽欲救天下之溺，而志不获通，则且俭其德以避难。俭德避者，谓隐晦其身，不以德见于世也。而于乘权处势之徒，弃之如粪蛆。方将以姓字彰于昏俗为耻，而况可荣以禄乎？虽然，君子终不以俭德避难，为处否之常道也。君子固有时不得不出于此，但若以此为处否之大常，则君子唯独善自私而已，复何补于世运？明之季世，吾乡有杜苍略先生者，杜浚，于皇之弟也。于皇事迹，见李元度《清先正事略》。终身不交一人，不出户。常默然无言，居宅近一小山，每日夕，必登临其上，或望云而啸，或仰天而哭。偶见有人过山下者，即急伏地面，若恶人之瞻视也。如是以终其身。或曰：先生当明之亡，痛心胡祸而至此也。或曰：先生于人生之感，其必有独至而不犹乎人者也。非徒亡国之戚而已。先生人清世，久之始卒。有著述，不示人。临终，索火自焚之。后人竟不可考其思想。先生当否之运，可谓俭德避难矣。余独惜其止乎此也。否之上九曰：“上九，倾否。先否后喜。”案上九，阳刚之极。故能倾覆否运，而使之转泰。其先否极，今乃否倾而泰，则有喜矣。《象》辞俭德避难，自是权时之宜，而上九之爻，特示倾否大义。一倾字，直显回转天地本领，非刚健至极，何能收此奇功。圣学广大，于斯可见。而汉以来诸君子，遇否，只知俭德避难，罕闻有体刚健以任倾否之大业者，何怪世运日下乎！</p>
<p>或曰：“世运一泰一否，是万化之情，无往不复，乃循环之论也。斯与进化论相反欤？”答曰：否，否。世之言循环者，以为今之所见，于古为重规。后之所呈，于今为叠矩。以此言循环，则宇宙唯守其故，往复不已，仍是故物。而无创新可言矣。大易之义，岂其如是？夫以事物之自相言，则刹那生灭，元无实质，不容暂住。自相犹云自体。参考《新论》《转变章》。是其创新无已，谓之进化可也。以事物之类型言，则若有大常，前者灭，后者生，而新生者，犹与前物同类也。如后生之人，与前灭之人，同属人之类型。夫以事物万殊，万殊，即互相对待也。前云世界非绝对者以此。而各事物之自相，实皆无常，但各有类型而不易。如个人生灭无常，而人之类型，则是有常而不易。由事物之自相无常，而其类型为不易故，遂于同一类型之事物，虽本生灭无常，而不守其故者。今或见为有实物焉，往而复返，目以循环。如日之朝出于东，夕没于西，常如是往复而不已，则谓之循环也。其实，日之自体，确是刹那生灭，未曾暂守其故。今者东出西没之日，已非昨者东出西没之日。而以今之日，与昨之日，其类型同故，遂觉有实日体，如是出没循环。其实，日体非故，不可以今此之东出西没，为昔之东出西没者也。世运之一泰一否，本无所谓循环。但以前代常否泰迭乘，后世亦常否泰迭乘，故通前后观之，常若古今皆一否一泰之局。此循环之论所由兴。然试深察古今之变，则后世之否或泰，与前代之否或泰，其在精神与物质各方面之表现，要自有各时代特具之点，不可谓后之所为，一切皆返于前之故辙也。《大易》本明刚健日新，与变动不居之盛德，岂可以循环论之曲见，妄测《易》义哉？夫宇宙万象，唯是相对，而非绝对也。克就万象言，故非绝对。若于万象而识其本体，方是绝对。故老曰“天下皆知美之为美，斯不美矣。皆知善之为善，斯不善矣。故有无相生，长短相形”云云。是故世运，否泰迭乘。由其后后，返观前前，虽常在进化之中，而每一进化之阶段，有其泰运，即不能无否运之微伏，而将乘隙以着。有其否运，即亦不能无泰运之微萌，而将乘时以盛。所谓否泰迭乘者以此。世运进化，似有若干阶段之殊。如狩猎之社会，是一阶段。农业社会，又是一阶段。过此以往，可推知也。而每一阶段中，各有其所谓否或泰即最后达于吾人理想之大同世界，恐亦不能长泰而无否，或既否而不复泰。恐亦至此为句。则以世界元为相对，而人间世终无绝对的善与美。佛经说一切众生，皆可成佛。即皆登究竟位，恒无退转。此固宗教家最高之愿望，要亦只可托之于西方极乐国，佛教中有净土宗，其说以为西方有极乐世界，无量诸佛皆生其间。而阿弥陀佛实于此主化，众生诚心念之，即得生西。非必人间有是境也。大乘有宗言，众生有五种姓。此词若详解，便极繁琐，玆略释大意。盖以众生根器有五种，如具有佛性，及菩萨性者，皆得作佛。不定性者，可作佛，亦可沉溺。小乘则难作佛，唯阐提终不得作佛云。其阐提者，毕竟无成佛期。世间既有阐提，何得唯有极净之泰而无否乎？然则佛法终亦不离《易》道也。夫万物固常在进化之中，而进化云者，要非一直向上。如佛书设喻有云：若箭射空，箭箭相承，终不退坠。佛书以此，喻进修工夫无间断。以此策励个人用功，取喻极有妙趣。而人群进化，决不如是。余尝游履危峰，径途险阻，无可直行而前，时须退而旁绕，再图上登。虽在前进长途之各阶段中，尝不免忽前忽却，然通而计之，则只有进前，而未曾后却也。人群进化之程，略近于是。否泰迭乘，为进化中所不能免。亦犹山行之前却不定，前，喻泰。却，喻否。终必达于高峰耳。若误计否泰迭乘，为反进化之循环论，则其不究理道，而闇于《易》义已甚矣。且进化无终极也，造化固时时毁其成功，而创新不已。人群进化亦无终点，即无圆满之止境。然此非人道之忧，唯常在不圆满中，而后人生有自奋于行健与日新之乐。否则一登止境，更无所事。而人生意义，亦黯淡无足言矣。《泰否》二卦，义趣深广，学者所宜尽心也。</p>
<p>物不可以终否，故受之以同人。</p>
<p>否则思通，故《否卦》次以同人。同人之卦，离下干上。干为天，离为火。二至四，互巽。巽为风，天在上，火炎上而从之，得风益炽。参考郑玄《易注》。是盖否极之世，群众悔祸，渐去昏浊，而向于文明。同人之下卦为离，何妥曰：“离为文明。”其始必由少数善类，正己以率物。渐成风尚，天下之人皆知向善，而不甘污下，善类多而善气昌，故为火炎于天之象。《系辞》曰：“同人于野，亨。利涉大川，利君子贞。”案同人者，天下之人，皆有向善之心，即皆能去私以同乎人。自私则不能同人，惟心存乎善，便无往而不同人也。于野者，野谓旷远。同人以廓然大公之心，而无所私匿，故言于野。形容其心量之虚旷广远，无私欲之累也。同人承否之后，将通天下之志，以除天下之患。非无险阻，故有大川之象。然六二以顺德处中，二者，位之中。五阳和同，以众君子刚健之德，而当移风易俗之任，险无不济，故曰利涉大川。君子之贞，不利于否之世。今否势既倾，人皆怀善，以与人同。君子秉大公至正之道，而乐与天下人共由之。如风行草偃，无所不利，故曰利君子贞。《象》曰：“天与火，同人。君子以类族辨物。”同人，下离，上干，为火炎于天之象。此喻善道大昌，文明之运，世界大同之几也。君子以类族辨物者，天下将进大同，必非以一部分优胜之力，宰制他部分而纳之同轨。必各民族各展所长，各汰所短，于平等之中，有互助之美，是谓类族。员舆之大，洲别壤分。天异气，地异产，辨其物宜，以通有无。财无不均，生无不遂，故言辨物。是故否之世，人道绝而不通。同人之时，人兴于善，而否倾，会通之德大行。君子当否运，所为独立不惧，吾非斯人之徒与而谁与，不信人道终绝也。</p>
<p>《序卦》篇首，释其数节，用示方隅。余所未释，学者深思而自得之，亦一乐也。</p>
<p>《易》道广大，无不包通。无所不包含，无所不通贯。汉儒象数，既不究其旨。如大哉乾元，万物资始。此义何等深远，若推演之，即无量文句，亦说不尽。而荀爽释曰：“谓分为六十四卦，万一千五百二十策，皆受始于干也。策取始于干，犹万物之生本于天。”如此作释，便与圣人本旨，全无关涉。汉儒不论何家，其说《易》皆此类。王辅嗣虽扫象数，而纯本老氏虚无之旨，不悟刚健与创新之盛德，其于孔门外王之道，尤漠然未足闻焉。宋明诸师，大抵承辅嗣扫象之流风，而原本性命以立说，但解悟或有未澈，而其言又多拘于日用践履之间。其于治理，又不过敷陈君道、臣道，与上天下泽之分等等义趣。此亦远绍汉儒。盖本秦以来帝制之思想而释经，分明与圣人范围天地，曲成万物，与时偕行之道，全无似处。二千余年学术，名为宗孔，而实沿秦、汉术数之陋，中帝者专制之毒。《大易》本五经之原，《易》义不明，余经更何可说。余少时，由注疏以窥经，而不悟注疏自为注疏，经自为经。因妄诋圣文，中年以后，始遗注疏，而密探圣意。欲有所造述，而余年且衰矣。后之学者，将有成吾之志，是所望也。注疏虽不得圣意，要不可不读。以前儒之解供吾参考。而虚怀以究圣人之旨，则得失易见。若鄙注疏而不治，亦未见其能穷经也。</p>
<p>《易》义且止于此。《春秋》以下，更不及详。然略提纲要，以待后之达者，何必成之自我乎？</p>
<h6 id="阅读日期-2026年07月18日-2026年07月18日-共-1-天">阅读日期：
2026年07月18日-2026年07月18日 共： 1 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
