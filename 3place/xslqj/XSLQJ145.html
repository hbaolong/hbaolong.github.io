<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>熊十力全集:行蕴</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">熊十力全集:行蕴</h1>
<p class="author">hbaolong@vip.qq.com</p>
</header>
<center>
<a href="/3place/xslqj">返回首页</a> <a
href="/3place/xslqj/mingju.html">本书名句</a> <a
href="/3place/xslqj/memo.html">本书注解</a> <a
href="/3place/xslqj/index_rich.html">丰富目录</a> <a
href="/3place/xslqj/index_readcal.html">同读日历</a> <a
href="/3place/xslqj/index_timeline.html">时间线</a> <a
href="/3place/xslqj/index_books.html">引用书籍</a> <a
href="/3place/xslqj/index_words.html">使用字频</a>
<div id="wx_pic" style="margin:0 auto;display:none;">
<img src='/img/logo.png'/>
</div>
</center>
<h4 id="行蕴">行蕴</h4>
<p>行者，即思之别名，亦心所法之一，于五蕴中列在第四，名为行蕴。《三十论》云：“思，谓令心造作为性，于善品等役心为业。”此言思之自性，只是造作。故能以其造作的力用，而与心相应，令心同起善等之造作也。所谓意业，即思是也。问曰：《论》言“思令心造作”，岂不令余心所造作耶？余心所者，谓其他心所，即思心所以外之一切心所，皆说名余。答言：亦令余心所同作。但言心者，以心胜故。详见基《记》于善品等役心为业者。按品者类义，善恶等境，品类异故。等者，谓恶品等。由前想心所取像故，了别善恶境。今此思心所，本是造作性，即于善恶等境，而驱役心及余心所同起善恶等事。故说思心所有役心之业用也。此中思者，非通途所云思想。乃以造作为义，亦名行，亦名业。在心理学上属于意的方面。</p>
<p>前受、想二蕴中，各取一心所法，为彼蕴性。受蕴中，但取一受心所为彼受蕴之自性，想蕴准知。今此行蕴，不唯取一思心所法。即除受想外，若余“心所法”，并“不相应行法”，尽行蕴所摄。当以次释。问：“何故行蕴摄此诸法？”答曰：《论》无明文，以意求之，当是造作力用胜故。</p>
<p>先心所法。《大论》等，略说五十一种。此五十一法，于八识中各别配合，多寡不同，唯第六识全具。后当另详。</p>
<p>诸论说此五十一心所法，其每一法是通八识各各相应者而言。随举一思心所为例，眼识相应之思，与耳识乃至第八识相应之思，各各有自性。注意各各两字。非是以一个思而遍与八个识相应也。故八个识，即有八个相应之思心所。然思虽有八个，而类同故。如人虽有千万，而其为人之类则同。故不必分别为某一识相应之思，但举其类而说明其通性已耳。思心所如是，自余一切心所皆应准知。</p>
<p>五十一心数，总分六位：心数者，心所之别名。心所不一，有数量故，故又名心数。后准知。六位，犹言六类。见《大论》等。一、遍行有五，曰触、作意、受、想、思。此五数，遍一切识，一切识心王起时，必各有此五数相应，故说此五数遍一切识皆有。遍一切时，思之可知。遍一切性，此五数通善等三性。善心起时，此五数属善性者，即与之俱起。不善心起时，此五数属恶性者，即与之俱起。无记性准知。故名遍行。更有余义，此姑不详。二、别境有五，曰欲、胜解、念、三摩地、慧。此五数，别别缘境而得起故，此五数，非如遍行一切时恒有，乃别别缘某种境界而始有之，故云。故名别境。三、善有十一，谓信乃至不害。此十一数，性离愆秽，于自于他，俱顺益故，诸论皆说，菩萨以他为自，则益他仍是益自耳。故名为善。四、烦恼有六，谓贪乃至不正见。此六数，性是根本烦恼。能生随惑，故名根本。烦是扰义，恼是乱义。扰乱有情，恒处生死，有情者，人与众生之异名。有情识故，故名有情。后准知。有情以具有贪等之故，身心扰乱，以此长溺生死海中，不得解脱。故名烦恼。五、随烦恼有二十，谓忿乃至散乱。此二十数，随他根本烦恼分位差别等流性故，此二十数，多依根本烦恼分位而假立，属分位假。差别者，不一义。根本烦恼发现为种种不同的分位，故言差别。如忿如恨等随烦恼，皆依根本中嗔之分位差别而立此等数。等流性者，等言一类，谓随烦恼，依彼根本体性，一类相续而流故。故名随烦恼。随他而起故，名随。他者，谓根本烦恼。六、不定有四，谓悔眠乃至伺。此四数，由不同前五位心所，于善恶等皆不定故，此四数通善等三性，故不定摄善法与烦恼法中。又非遍一切心恒有，故不定摄遍行法中。余详《三十论述记》。故名不定。此等分类，似欠精简。《新论》改定，务宜参观。</p>
<p>如上六位，当以次释。诸论说心所，虽大体无殊，而亦互有详略乃小节违异处，然皆无关宏旨。今此以《三十论》为主，因其解说每一心数之自性与业用，较他论为精审。学者非深思而自得之，必不能有契斯言。或曰：此卷本谈法相，而以唯识滥之，可乎？答言：二家异处在其大旨，至关于心数之部分元无根本差异。</p>
<p>初，遍行位。一曰触数。《三十论》云：“触谓三和，分别变异，令心、心所触境为性，受、想、思等所依为业。按三和者，谓根、境、识三法，更相随顺，故名三和。三法不相乖反，更相交涉，名为随顺。如根与境起时，识必俱起。根为识之所依，境为识之所取，识则依根而能取境。此三法无有乖反而不相交涉者，故谓三和。</p>
<p>变异者，谓三和位三法正和合之位，名三和位，简异未和合时故。唯识中更有种子义，此姑不详。皆有顺生一切心所势用，名为变异。言皆有者，显三法同然故。顺者随顺，生者牵引令生，三法都有顺生一切心所之势用，即此名为变异。又势用二字，《三十论》作功能。然功能本种子之别名，嫌其相滥，故今易势用二字较妥。</p>
<p>分别，即领似之异名。识亦名分别，此中切勿作识的分别去解，而只是似义。参考《三十论述记》卷十七第四叶。谓此触数依三和生，三法不合时，触自不生故。而有似彼三法顺生一切心所之势用，即是有似彼三法之变异力。三法皆有此变异力，触亦如之。故云似也。故名分别变异。</p>
<p>问曰：“何故以三法顺生一切心所之势用，名为变异。”答言：若但三法和合而不起一切心所时，则识于所取境便似不作了别、如无想数等，即无了别也。不起情味、如无受数等，即无情味也。不有动作，如无思数等，即无动作也。只是任运自然而已。唯三法皆有顺生心所的势用，遂令这些心所一齐起来，识之于境才显出种种形相了。易言之，即于所取境另加一番制造了。岂不是个变异？但推原心所之起，却由于三法都有顺生一切心所之势用。所以不把变异说在心所本身，而要说在三法顺生此等心所之势用上。学者宜深思自得之。吾初读《三十论》至此，却大费思量。又有问言：“触亦有顺生一切心所之势用。何故不言三法似触、而言触似彼三法耶？”答曰：触与三法虽同时起，然毕竟因三和故有触，故应说触似三法。</p>
<p>又此触数，不唯有似三法顺生一切心所之势用而已，更能和合心及诸心所法不相离散，而令心及诸心所同趣一境。趣者趣取。基师《述记》：“设无触者，其心、心所各各离散，不能同缘。今不散时，皆触自性功力”云云。盖以一切心、心所各有自性，即各各为独立之体。非有一触数以和合于其间，则不免离散之患。故触数者，殆如众军之有联络队，其重要可知。因此，应许触有自性，是实非假。假实分别，已说见前。而和合心及诸心所令同触境，即是触之自性也。《蕴论》说触，但云三和合分别为性，却太疏略。</p>
<p>受、想、思等所依为业者，言触能为受、想、思等法作所依止，为读去声。是即触之业用也。此中“等”者，谓受、想、思之余，即指一切心所。</p>
<p>二曰作意数。《三十论》云：作意谓能警心为性，于所缘境引心为业。警心者，谓此作意，警觉心及余心所令俱起故。凡言心者，亦伏心所。《三十论》有明文。唯识说，警觉应起心种，盖唯识家建立实种子，彼计种子是实有故名实种子。谓一切心、心所，各各有自种子。一切及各各等字，须注意。此诸种子，潜藏第八识中。由此，诸识未生时，必等作意之种子发动而为现行。见行之名，下卷另详。即于此时，警觉其自类心及余心所之诸种，自类者，如眼识相应之作意心所起时，即以其当念之眼识心王及诸心所为自类。令同起现行，趣所缘境。基《记》云：“作意警心有二功力：一者，令心未起正起。二者，令心起已趣境。”基云，作动意故，立作意名。又应起之言，显诸心、心所现起，诸者犹言一切。多因所缘境牵引令起、或由串习力故起。如眼识心、心所现前现起，上现字，现前之现。下现字，现起之现。必因境与习等之故，不得不起。故云应起。故作意数首伺其几，而警动心等种，令之起也。眼识如是，耳识乃至第八赖耶识，皆应准知。唯识义，一切心、心所各各有自种，然在谈现行时，不必处处提到种子。但讲到作意警心时，必须说警种，此意宜深思。恐烦不述。</p>
<p>作意数以警觉为其自性，是实非假。而引心及余心所趣境，是其业用。</p>
<p>《蕴论》云：“作意，谓能令心发悟为性。”《广论》云：“令心、心所现前警动。”皆不言警种。唯识于此处乃本其种子义而为之解，此与法相大异。不可不辨。三曰受数，详前受蕴，此是实非假。</p>
<p>四曰想数，详前想蕴，此是实非假。</p>
<p>五曰思数，详见上文，此是实非假。</p>
<p>次，别境位。一曰欲数。《三十论》言：“欲者，于所乐境，希望为性，勤依为业。”此言欲之自性即是希望。此希望之起，恒对于所乐境而起。于非所乐，必不希望故。故欲数是缘别境而有，非遍行也。非于一切境都有欲故，必于所乐境方起欲故。故云欲者，是缘别境。以下四数，皆应准知。勤者，勤劬。以有希望，方厉勤故。故此欲者勤之所依，能为勤依是即欲之业用。《广论》解勤为精进，则必专就善欲说。若不善欲，便非精进所依。</p>
<p>二曰胜解数。《三十论》云：“胜解者，于决定境印持为性，不可引转为业。”此中“决定境”言，或所缘实尘、或所缘义理，通名境故。第六意识独起思构时，即以所思义理名为境。决定者，谓于所缘境无犹豫故。如缘青时，计此是青，不致疑为蓝等。即此青境，便名决定。此约实尘言之。又如曾受某种学说思想之影响时，于某种义理承受无疑，即此义理，于彼心中成决定境。此约义理言之。又自所思择之义，具云义理。自谓无疑时，亦名决定境。以上所说，皆就其当念决定而言。此处吃紧。至于未决定前及已决定后而终又怀疑或易虑者，皆为另一问题，此所不论。注意。总之，吾人心中不能常处犹豫，而有决定境之时必居多数。当其缘虑决定境时，其心上定有一种审决印持作用，谓此事如是、非不如是。即此印持，是胜解数之自性。名胜解者，是解力胜，不犹豫故。故名胜解。不可引转为业者，谓当印持顷，于所缘境既经审决印可，即更有异缘不能引转令此心中更生疑惑，谓当至此作一长句。此乃胜解之业用也。宗教家与通途所云信仰者，只是此所谓胜解耳。</p>
<p>犹豫心中无有胜解，故此数不属遍行。</p>
<p>三曰念数。《三十论》言：“念者，于曾习境，令心明记不忘为性；定依为业。”曾习境者，凡过去感官接触之境及所思维义境，义理即境，说名义境。皆名曾习。犹言过去经验之境。记忆作用即是念之自性。念即俗云记忆。由念力故，令心及余心所，于曾习境明记不忘。唯识说念，由过去心、心所取境，熏发习气，潜在本识中。本识即第八赖耶识。由忆念力故，唤起旧习。更有别义，此姑不详。然忆念，毕竟是一种独立的作用云。</p>
<p>定依为业者。定者，专注义。由恒忆念所知正理，不忆邪思等故，遂生正定，精神专注。故说念，有为定所依之业用。然散乱心中，不正之忆念亦无定生。又念属别境者，于曾未习，必无念故；即曾所习，亦有不忆。故念非遍行。</p>
<p>四曰三摩地。三摩地者，“定”义。定数云何？《三十论》言：“定者，于所观境，令心专注不散为性；智依为业。此言专注，义至严格。如世说言，某甲专注势利等等，此云专注，实即颠倒。与是中专注义，互相乖反。又或言，某乙专注用思或读书，此云专注只是勤劬。与是中专注义亦无涉。今言专注不散，谓心力恒时凝聚，不随所缘流散。虽所缘境刹那万端，而心恒寂照，不随境迁，若随境迁即滞于物，而失其无方之照矣。故名专注。由专注力，令心、心所深取所缘，恒寂然住，如实证境，非浮妄猜度故，谓之深取。住者，即谓不随境迁。此即定之自性。智依为业者，由心定故，明智即生。散乱之心，便无智慧。故说此定，能为智依，是即其业用也。</p>
<p>五曰慧数。《三十论》云：“慧者，于所观境，简择为性；断疑为业。”按简择，即比量智。谓于所观境，由推度而至决定，不笼统、不馍糊、不迷谬故。断疑为业者，基记云：“此说胜慧，故云断疑。”若于诸法性相，而如实了知者，方名胜慧。不尔。于疑心中亦非无慧。又慧属别境者。基云：“邪见者流，痴增上故，即无简择。”故慧非遍行。</p>
<p>别境五数，以假实论，亦皆实有。</p>
<p>三、善数位。一曰信。《三十论》云：信数者，于实德能，深忍乐欲，心净为性；对治不信，乐善为业。据此论，于信依处，谓信所依之处。略说有三：一、信实有。谓于诸法实事理中，于真谛中，有实理故；于俗谛中，亦施设若事若理故。深信忍故。忍者忍可，谓于实事理，起忍可信故。二、信有德。谓于真净德中，深信乐故。执途之人，授之尧名而喜，授之桀名而忧。故虽凡愚其于真净德，非无信乐也。人性之善，于此可征。三、信有能。谓于一切善法深信有力，能得能成，起希望故。希望即欲、基云：信已及他，皆能得能成。仁远乎哉，欲之斯至，人固不宜妄自菲薄耳。心净为性，谓信者澄净相。与不信浑浊相，正相翻故。翻者反义。对治者，如药所以对治病。此信正是不信之对治药也。余文，思之可知。</p>
<p>二曰惭。《三十论》云：惭数者，谓依自法力、崇重贤善为性；对治无惭、止息恶行为业。按依自法力者，据《显扬》云：“依自增上及法增上。”增上者，扶助义。依自力增上者，是谓自助，知自贵故。依法力增上者，即闻正法而得助，知自贵故。云何崇重贤善？贤谓有贤德者；善谓一切善法，如云正理或正义。无惭之人，自力弱故、难闻正法故、不自贵重故，故于贤善不知崇敬尊重。其有惭者反是。</p>
<p>三曰愧。《三十论》云：愧数者，谓依世间力，轻拒暴恶为性；对治无愧、止息恶行为业。基《记》云：谓若他人讥毁及羞诸恶法而不作，皆名依世间力。有恶者名暴，不善法名恶。轻有恶者而不亲，拒不善法而不肯作，由严畏世间诃厌故。此愧与惭所以别也。两《蕴论》于惭愧二数并云“于所作恶，羞耻为性”。则二数无异相也。《三十论》已辨之矣。</p>
<p>四曰无贪数。《三十论》云：“无贪者，谓于有有具，无着为性；对治贪着，作善为业。”按有谓三有，三界之异名。三界即有，故名。三界者：一欲界，二色界，三无色界。皆众生所依止。而名界为“有”者，众生恒系着于此，恒以为实有故，故亦名有。具者，资具。有具者，谓能生三有之因。即由起惑造业，长堕诸有。是惑业为三有因。三有，以惑业为资具而得起故，故说惑业望三有为因也。众生贪爱系着世间，念念不舍，是为着有。佛书凡言爱者，皆是贪义。与儒书中爱字，绝不同义。贪爱系着四字，宜玩。于诸惑业，爱染固缚，不能自释，是为着有具。溺于惑业而不悟者，即于惑业而生爱染。孟子所谓乐其所以亡者，义与此通。难言哉着之一字也。如胶之粘物，尚不足形容其万分之一。马蹄着于泥涂则不行，飞鸟着于网罗则死，走兽着于陷阱则杀，人心之着于我及我所，更非此等可喻。着我者，坚执有自我而自私自爱，深自藏护故。我所者，具云我所有法。如自身及妻子、财物、名位、权势，乃至器世间并所持偏见等，一切皆名我所。由执我故，遂执我所，一切渴爱缠缚，牢不可解。是则名着我所。着者，惨毒之至也。贪之自性为着，反乎贪者即无着。人心本有无着之势用，廓然顺应，绝无留碍。而人每不自保任，竟至放失，是其自甘颠倒也。对治贪着云云，思之可知。</p>
<p>五曰无瞋数。《三十论》云：无瞋者，于苦苦具无恚为性；对治瞋恚，作善为业。基《记》云：“苦谓三苦，一行苦，二苦苦，三坏苦。详见《显扬》等。苦具，即彼能生苦者一切皆是。”按无瞋者，无有憎恚。于诸有情常存悲愍故，虽遇逆拂不失柔和故。人情遇逆己者则憎恚生，而失其柔和之心体矣。无瞋反是。六曰无痴数。《三十论》云：“无痴者，于诸理事明解为性；对治愚痴，作善为业。”按明解即是一种睿智作用。唯识说无痴有自体，非即别境中慧。参考《述记》卷三十四。由明解力，于真谛理、远离一切虚妄分别，无戏论故；于俗谛中、若事若理称境而知，不以情见变乱事实，离迷谬故。</p>
<p>《瑜伽》五十七，谓“大悲、依无瞋无痴二法而起”。义趣深远。瞋未尽者，不能有悲，尽者断尽。人犹易知。痴未尽者，不能有悲，人或莫之知也。不智而能仁，未之有也。</p>
<p>无贪、无瞋、无痴，此三法者名三善根。一切善法，皆以此三为根本而得生故。</p>
<p>七曰勤数。《三十论》云：“勤谓精进，于善恶品修断事中，勇悍为性；对治懈怠、满善为业。”于善云云者，谓于善品法中能修，于恶品法中能断。即此修断事中，勇健且悍是为勤之目性。基云：“勇而无惰，自策发也，悍而无惧，耐劳倦也。”勇者升进义，悍者坚牢义，满善者对法云，成满一切善品。此勤之业用也。</p>
<p>《识论》云：“勇表胜进”，“悍表精纯”。故俗云勤作恶者，正是颠倒，非此中所谓勤。是故言勤，亦名精进。经说精进，略有五种：一、被甲精进。如着甲入阵，即无所畏，有大威势。次、加行精进。坚固其心，长自策励。三、无下精进。谓不自轻蔑，亦无怯惧。四、无退精进。谓遭苦不屈，坚猛其志。五、无足精进。虽功已成，更祈胜进，无有止境容息肩故。此即干之自强不息也。</p>
<p>八曰轻安数。《三十论》云：轻安者，远离粗重，调畅身心，堪任为性；对治昏沉，转依为业。粗重者，谓一切染污法。此能今人身心粗重，故名。远离者，由轻安力故，粗重不复现起也。基云：“离重为轻，调畅名安。轻安自性，即是堪任。”堪者，有所堪能。今俗责人之无能者，曰太不堪。任者，有所任受。《论语》曰：“君子可大受。”又曰：“任重道远。”转依者，谓转去粗重，而依于安稳故。此解依字，与基稍异。</p>
<p>九曰不放逸数。《三十论》云：“不放逸者，精进三根，于所修断、防修为性；以治放逸，成满一切世、出世间善事为业。”此不放逸，依精进及三根假立。无贪、无瞋、无痴，名三善根。于所应断恶法，防令不起；于所应修善法，修令增长。故云防修为性。然依精进等功用假立，等者谓三善根。实无别自体。</p>
<p>十曰舍数。《三十论》云：“舍者，精进三根，令心平等正直，无功用住为性；对治掉举、静住为业。”心或沉没或掉举，皆名不平等。沉没者，谓心昏没。掉举者，谓心浮起。沉掉二相，高下虽殊，要皆庄子所谓心死之候。离沉掉故，方名平等。正直者，离染故。无功用住者，谓无功用而住。程子《识仁篇》谓不须穷索，不须防检。义与此近。此舍，亦依精进及三根假立。</p>
<p>十一曰不害数。《三十论》云：“不害者，于诸有情不为损恼，无瞋为性；能对治害，悲愍为业。”谓即无瞋，于有情所犹云于众生处。不为损恼，假名不害。非离无瞋别有不害之自性故。非字一气贯下为句。《大论》五十五云：十一善中，不放逸、舍及不害，三是假有。余皆实有。</p>
<p>四、烦恼位。一曰贪数。《三十论》云：“贪者，于有、有具，染着为性；能障无贪，生苦为业。”有及有具，并详前善数中。与基记亦有异。《广论》云：“谓于五取蕴，染爱耽着为性；谓此缠缚，轮回三界，生苦为业。由爱力故，生五取蕴。”按此中五取蕴者，五言其数，蕴义详前。色等五聚法，名五蕴。取者，趣求义。五蕴聚积，假名生者。有生命者，名为生者，即人与众生之异名。有情于五蕴，执为自我，坚爱不舍。恒于当来，趣求不息。当来，犹言未来。趣者趣逐，求者要求。趣逐要求，即是众生生相，最宜深玩。此趣求与五蕴恒随转故，随与流转，不相离失。即依是义名五取蕴。《广蕴》、《识论》《识论》即《三十论》异名。词有详略，而义无殊，皆谓由贪故，轮回三界。</p>
<p>贪者，着义。具云染着。众生之心，无往不着。由着故，障蔽其本有无着之心。犹如浮云，障翳虚空，空相不显，全成翳相。着即起苦，故曰生苦是其业用。与善中无贪数参看。</p>
<p>二曰瞋数。《三十论》云：“瞋者，于苦、苦具，憎恚为性；能障无瞋，不安稳性、恶行所依为业。”苦及苦具，详在善位无瞋数中。嗔之自性即是憎恚。其行相最宽，行相者，一切心及心所，于所缘境起解时，各有一种行解之相故，名为行相。须谨记，于一切处皆得起故。必须深心反观。如于眷属，乃至众生，辄生憎恶。甚者损害他命，堞尸流血，动逾千万，此名有情嗔。于有情而起嗔，故名。由于有情怀嗔故，遂于器世间亦生憎恚。器世间者，犹云物界。怼人则器物皆罪，伐国则城市为墟。诸如此类，名境界嗔。于境界而起嗔，故名。若乃固执已见，便憎他见。如程朱派之学者，诋阳明以洪水猛兽。西哲康德之学，当时亦有人詈为狂犬妄吠。《印度》人辨论，动以斩首相要。诸如此类，不可胜数，是名见嗔。于他见而起嗔，故名见嗔。见嗔，本于有情嗔中别出言之。其行相甚遍，而亦甚隐。于一切所知事若理，皆得起见嗔故，故甚遍。凡人恒是已见，憎他见，方且自谓事理本如是，而不自承为憎他也，故甚隐。见嗔为害之烈，足以障真理、起斗争，人类之不幸，莫大乎此也。</p>
<p>嗔能障蔽无嗔之心，如贪中说。嗔必令身心热恼，故云不安稳性。然无嗔之心，毕竟能对治嗔心。参善位无嗔数中。</p>
<p>三曰痴数。《三十论》云：“痴者，于诸理事，迷闇为性；能障无痴，一切杂染所依为业。”按痴之异名，即是无明。无明者，只是一团迷闇，力用极大，无量无边。众生依迷闇而生，终古恒相随转。又由迷闇力故，于诸理事任意构画，戏论分别。不悟方计为明，正其已成乎闇也。</p>
<p>痴障无痴，然无痴毕竟能对治痴。学者读破三藏，而实体之身心之间，庶几自识无痴本体。《易》于乾曰“大明”，又曰“干以易知”般若之义尽此矣。孰谓儒佛谈最上事有异耶？</p>
<p>贪、嗔、痴三法，号三不善根。一切染法依此为根本而得起故，又名三毒。</p>
<p>四曰慢数。《三十论》云：“慢者，恃己于他高举为性；能障不慢，生苦为业。”高举即慢相，此言相者，体相之相，言慢之自体即高举。略有七种：一、慢。谓于劣者，而计己胜；彼虽劣，而我不当计己胜。今计己胜，故是慢也。于等，计已等。于等于己者，而必计己与之等，非慢而何？二、过慢。谓于等，计己胜；故是过慢。于胜，计己等。于胜己者，而反计己与之等，更过矣。三、慢过慢。谓于胜，计已胜。于胜己者，而反计己胜，故名慢过慢。四、我慢。于蕴计我，即于身心五蕴而计为我。自恃高举。五、增上慢。于所未及证之胜德，谓己已得。或得少分，而自谓得，亦是此慢。增上犹言加上，此慢称增上，即加增其慢之谓。六、卑慢。于他多分胜己者，而谓己仅少分不及。七、邪慢。于己无德，而谓己有德。《论语》云：“无而为有者”即此。</p>
<p>五曰疑数。《三十论》云：“于诸谛理，犹豫为性；能障不疑善品为业。”谛者四谛，后当另详。顺流转故，说苦、集二谛。顺还灭故，说灭道二谛。流转即轮回义。还灭者，以出脱流转故名。若于诸谛理深怀犹豫，是则名疑。烦恼中所谓疑，限于疑谛理者而已。佛家本主出世，其义则具存四谛，故以疑及此者，便属烦恼。</p>
<p>六曰恶见数。《三十论》云：“恶见者，于诸谛理颠倒推度，染慧为性；能障善见，招苦为业。”此中恶见，即依别境中慧数而假立，故云染慧为性。染者，慧通三性。此恶见慧，不善性摄，是染分故。简异善慧等也。据诸《论》言，此见行相，差别有五。一、萨迦耶见。谓于五取蕴，执我、我所，一切见趣所依为业。萨迦耶者，经部师云：萨、伪义；迦耶、身义。遮执有实身故，遂说萨言。缘伪身而起见，名萨迦耶见。萨婆多与大乘师解释身见，与经部义异。此姑不详。五取蕴，详前。我、我所者，如依五蕴而计为我，是名执我。我所者，具云我所有。如计蕴为我，亦复计蕴为我所；至于妻子、田宅、财物、名势、权利、乃至器界，并已所持偏见等，一切皆名我所。由执我故，俱时执我所。俱时犹言同时，我、我所执，同时而起，有我执，必有我所执。世之谈经济改革者，欲除私有，而不肯讲求无我之学，恐难如所期。孰谓东方玄学可打倒耶？执相深隐，学者非反观真切，不自知其颠倒至此。《对法》第一、《婆沙杂蕴》第一等，研名相者，不妨参考。然实无关宏旨。见趣者，基云：“以此我见为所依本，诸见得生，故名一切见趣所依。”趣者况也，或所归处也。</p>
<p>《广论》释萨迦耶：萨谓败坏义，与经部伪义近；迦耶，谓和合积聚义。和合积聚，即是身义。蕴积聚者，假名身故。又云“见一、见常，异蕴有我，蕴为我所等”者。谓诸外道，有执我是一、是常，异于蕴而实有此我，非谓蕴即是我故。由计异蕴有我，遂计蕴为我所有之法，故云蕴为我所。然复有即蕴而计为我者，故置“等”言。余文，思之可解。</p>
<p>二、边执见。谓即于彼，随执断常，障处中行出离为业。边者偏义。偏执故，名边执。执断者，谓见物灭坏故，即起断见。计一切物，灭便无有。如人死后即无有故。执常者，谓见物暂住故，即起常见。计一切法，皆当常住。如声常论等是。虽复于物，不计为恒常，但许暂住者，此犹是常见。当暂住时，已是常久未灭之法故。清人姚配中释干之九二“见龙在田”曰：“爻主变，而言在者暂在也。”与罗素只许有暂时的真实者略近。其识解虽较通途为进，要犹未免滞于常见。中行者，如见非断、非常，名中行，此唯入道谛者能之。出离者，灭谛。灭道谛义后详。处中行及出离，此作圣之功，而边见适为之障云。《广论》云：“常边者，谓执我自在，为遍常等。”此即《唯识述记》卷三十六第十一至十七等叶中所谓四遍常论者，此无甚义趣。学者若欲考核名相，可查《述记》并《瑜伽》及《婆沙》等论。又云：“断边者，谓执有作者、丈夫等，彼死已、不复生。”丈夫，即人之异名。作者一词，其义有二：一者，相当于造物主之义。凡经论中破作者，即是破执有造物主故。二者，即人之别名。今此云作者，属第二义。</p>
<p>三、邪见。谓谤因果、作用、实事，及非四见，诸余邪执。如增上缘，名义遍故。按此中以谤因、谤果、谤作用、谤实事四见，为最大邪见。而此四见以外，诸余邪执，统名邪见。故邪见之名义最普遍，与增上缘名义之普遍正相等故。一切缘皆是增上义。下卷另详。谤因及谤果，《广论》首约十二缘生为说。今此不便为之解释，恐蔓延太甚。关于十二缘生，至后别立专条。学者参稽而自得之可也。《广论》又说：“谤毁善行恶行，谓无有此，名为谤因。”《对法》所谓无施与等，义亦同此。谤毁善行恶行果报，谓无有此，名为谤果。《对法》亦同。谤作用者，谓无从此世往他世作用，无种子任持作用，不信有赖耶任持种子故。无结生相续作用等。如大乘说，有情皆有赖耶任持种子故。死此生彼，而不断绝，名结生相续。今亦拨无此事。“谤实事者，谓无世间真阿罗汉等。”凡此，多有关于佛家宗教思想方面之主张。故谤毁此等者，皆名邪见。</p>
<p>诸余邪执者，《对法》云：谓余一切分别倒见。不正之见，名为倒见。《大论》五十八又略说二种：一、增益见。如外道执我者，计我有边无边等论。执我有边者，若执色为我，体有分限，或在身中。如指节量等。执我无边者，若执色为我，遍一切处。凡此皆妄计。无而为有故名增益。二、损减见。即无因论等。</p>
<p>四、见取。谓于诸见及所依蕴，执为最胜，能得清净，一切斗争所依为业。《广论》释见取云，谓于“三见，即前萨迦耶、边执、邪见。所依蕴者，即彼诸见所依之蕴”。《唯识述记》卷三十六云：此于诸见，即余一切恶见及此所依五蕴，执为最胜，能得涅槃清净法，是见取。按《述记》谓此于诸见，即余一切恶见，是不主即前萨迦耶等三见，只是三见以外诸余恶见。此解与《广论》异，愚谓《广论》所释为正。盖前三见中，邪见已最遍。除谤因果等四见外，诸余邪执，通属邪见。《对法》云：“一切分别倒见皆邪见摄。”准此，则前三见已尽摄一切恶见，不应于见取中又除三见而更有所余。此等空泛之分别，殊无典要。须知见取本依前三见而申言之，其意义特重在执为最胜及能得清净。《广论》云：“随计为最、为上、为胜、为极。”亦与此同旨。前述三见未说及此，故今申述之，而别名曰见取。取者执义。于见坚执，名取。所以明其执相转深，非与前文重复也。余文思之可知。</p>
<p>五、戒禁取。谓于随顺诸见戒禁及所依蕴，执为最胜，能得清净，无利勤苦所依为业。谓依诸见所受戒禁，诸见即前三见乃至见取。依此所受戒禁，如外道所持戒是。戒禁者复词。基云：“戒即是禁。”即于此戒及戒所依五蕴，而执为最胜，并能得涅槃，是名戒禁取。取义，详见取中。无利云云者，基云，如一切外道受持拔发等，无利勤苦是也。《广论》释戒禁取一段，殊冗乱，此中不及辨正。</p>
<p>如上烦恼数，总分为六，曰贪、嗔、痴、慢、疑、恶见。又将恶见别析为五，曰萨迦耶、边执、邪见、见取、戒取。戒禁取之省称。如是，由贪至疑及五见，共说为十烦恼。此十烦恼，除五见系依别境中慧而假立外，余皆实有。《瑜伽》五十五说诸烦恼中“见是世俗有，世俗有者，犹云假有。据佛家言，凡世俗所计为实物者皆是假有。故此即以假有而说名为世俗有。即慧分故。五见即别境中慧数之分位差别故。余是实有，余者，谓贪至疑五数。别有性故”。言贪等五数，各有独立的自体。</p>
<p>此十烦恼，亦名本惑，烦恼即是惑之别名故。又此贪等十数，是一切惑之根本故，诸随烦恼依此生故，故对随而名本。是诸本惑，又依现起之异致，略区为二：曰俱生惑、曰分别惑。俱生惑者，行相深故，不假外缘，而一向恒与生俱故。与生俱有曰俱。此则恒时任运而起，言任运起者，不待思察故。故名俱生。分别惑者，行相粗显故。或由凡不正之学说思想及诸恶缘如恶友及社会风气之不良等。而为牵引，方令起诸虚妄分别；或由日常实际生活之关切，计虑过度，即起某种惑，亦名分别。如贪瞋等之通分别者，多如此。诸师说分别惑，只云要由邪教及恶友力引起，前所谓不正之学说思想云云一段，即本其旨。但只说得一方面，不能赅摄一切分别惑，今补此段，义始圆足。凡此，皆经审虑思察始显，故名分别。本惑十数中，如贪、瞋、痴、慢、身见、边见，此六数者，通俱生、分别二惑；如疑及邪见、见取、戒取，此四数者，唯属分别。广如《唯识》《述记》参看三十六、七各卷。及《大论》等说。</p>
<p>通俱生，分别者，举贪数为例。俱生贪，其行相沉隐，而最宽广。种类无量，恒任运起而不自觉。分别贪，则行相粗显。昔阳明先生与董萝石等游，见一山中有幽宅极可爱，欲购之，行里许，犹不能忘。乃痛自刻责曰：“我之所爱，人亦爱之，奈何欲夺人所有耶？”此亦是分别贪。以其经审虑而浮现心中，甚粗显故。俗言占有冲动者，大氐是贪、嗔、痴三数混合的现象。不唯是贪也，贪为己有者，必嗔他故。贪嗔盛时，必有痴俱故。贪数通俱生、分别。瞋数等皆应毕知。禽兽只有俱生惑，而不能有分别惑。人之俱生惑方面，亦同于禽兽。就日常征之，有时明知于男女事无节及于饮食不择等，足以妨害生命，然犹安而为之者，则以为俱生惑所支配故也。凡诸惑数，学者切宜反躬深自体究，始觉义蕴无穷。若滑口读过，与自家全无干涉，亦无意义。</p>
<p>五、随烦恼位。一曰忿数。《三十论》云：“忿者，谓对现前不饶益境，愤发为性；能障不忿，执仗为业。”对现前不饶益境者，谓依现在所见闻事，如他有情犹言他人。或他见，竟于己为不饶益。对如是境，便有忿生。忿之自性，即是愤发。如俗云，怒气勃发不可遏也。不忿即谓无嗔。此忿之业用，能障蔽无嗔，并发动身语恶业执仗争斗等。</p>
<p>忿即嗔之一分。离嗔，无别忿之相用。</p>
<p>二曰恨数。《三十论》云：“恨者，由忿为先，怀恶不舍，结怨为性；能障不恨，热恼为业。”恨即藏怒宿怨之谓，亦是瞋之一分。</p>
<p>三曰覆数。《三十论》云：“覆者，于自作罪恐失利誉，隐藏为性；能障不覆，悔恼为业。”覆之自性，即是隐藏。凡人既自作罪而又恐失财利及名誉故，必自隐藏其所作之罪，以为人不之知也。《对法》云：“法尔覆罪者，心必忧悔，按法尔犹言自然。谓覆罪者其心中自然有忧悔故。由此不得安稳而住。”按心忧悔故，不得住止于安稳处也。覆依贪、痴假立，离贪等无别覆之自性。等者谓痴。</p>
<p>四曰恼数。《三十论》云：“恼者，忿恨为先，追触暴热，狠戾为性；能障不恼，蛆螫为业。”由忿而恨，由恨而恼，瞋相转深，罪业益重。追者追往恶，即其所宿藏之忿恨也。触者，现起违缘。如某乙于某甲，夙怀忿恨，现时复以或种缘合，便相与违异。当此之际，乙心中便起嚣暴躁热，凶狠毒戾，不能自宁息，此恼之相也。恼障无瞋，不恼即是无嗔。必损害人，犹蛆恼螫于他人也。此亦瞋之一分。</p>
<p>五曰嫉数。《三十论》云：“嫉者，殉自名利，不耐他荣，妒忌为性；能障不嫉，忧戚为业。”妾妇之固宠，下士之竞名，凶猘之怙权势，皆富于妒忌者也。亦是瞋之一分。</p>
<p>六曰悭数。《三十论》云：“悭者，耽着财法，不能惠舍，秘吝为性；能障不悭，鄙畜为业。”资具荣位等事，皆名为财。一切知能乃至玄学所究真理，皆名为法。秘者藏也，吝者惜也。秘藏吝惜，悭之相也。鄙谓鄙恶，畜谓畜积。《广论》云：“非所用物，犹恒积聚。”鄙畜之谓也。此即贪之一分。</p>
<p>七曰诳数。《三十论》云：“诳者，为获利誉，矫现有德，诡诈为性；能障不诳，邪命为业。”矫者不实之义。极无德，而诈为有德，谓之矫现。如口说正义，身行险恶者是也。诡诈者，虚伪之称。行诡诈者，必其人全无生理。如粪中蛆、袁世凯之徒是也。邪命者，伪现种种不正事，以诳惑人，故名邪命。杂集《述记》卷三十三，说邪命有五种。皆就僧徒立论，姑不具引。</p>
<p>诳依贪、痴二法假立，无别自体。</p>
<p>八曰谄数。《三十论》云：“谄者，为罔他故，矫设异仪，险曲为性；能障不谄、教诲为业。”罔者纲帽。凡谄曲者，必曲顺时之所宜，利用人之阙失，而矫设异仪。如罗者之张纲，使人堕其术中而不觉。异仪者，如立言行事，善投人意，及故徇时尚者皆是。险曲者，基云：“不实名险，不直名曲。”或云，险者险恶，何但以不实为训。须知行谄之人，必其生活力不充实，故陷于此等险恶耳。足乎己者，必不苟顺于人苟合于世也。谄之自性如是，不谄即无贪无痴。教诲者，谓善师友正教诲也。无智故谄，有正智人断不媚世。即是痴分，谄即痴之一分。而障蔽无痴，贪名利故谄，即是贪分，准上可知。而障蔽无贪。枉己以狥人，故不堪师友教诲。由此说谄有障不谄及教诲之业用。谄依贪痴二法假立，离二贪痴。无别谄之相用。</p>
<p>九曰害数。《三十论》云：“害者，于诸有情，心无悲愍，损恼为性；能障不害，逼恼为业。”此亦瞋之一分。损害逼恼是害相，众生心中皆有此害数。非以三善根对治之，则群生毒苦无已时也。常与人游山，闻林禽和鸣，宜其乐融融，而忘己与鸟之相对矣。乃彼人忽起念曰：“若猎而食之，其味当佳。”此念者何？即害数现起也。甚矣，其可畏也，其可愍也！不害即无瞋，害能障无瞋，及逼恼有情，其业用如此。</p>
<p>十曰憍数。《三十论》云：“憍者，于自盛事，深生染着，醉傲为性；能障不憍，染依为业。”自盛事者，对法云：“如族姓、色力、基云色谓妍美，力谓强盛。聪睿、财富、自在等事。”凡言自在者，略有三义：一、至净离染，妙用无穷，不可测量，说名自在。如赞佛以大自在是也。二、有殊胜力用，名自在。如于根曰最胜自在是也。三、纵任曰自在。即凡人处顺境，可一切纵任，便含劣义矣。今此中自在义，乃属第三。醉者，昏迷之谓。傲者傲逸。凡醉傲者，于自盛事，深贪着故。不憍即无贪。染依者，谓憍是一切杂染法所依。憍之业用，即是障蔽无贪及为染法所依，故可畏也。憍即贪之一分，亦无别自性。</p>
<p>十一曰无惭数。《三十论》云：“无惭者，不顾自法，轻拒贤善为性；能障碍惭，生长恶行为业。”不顾自己所习闻正法，即自负其所学。轻有德者而不尊，拒善道而不愿闻。凡人心中若为无惭数所支配时，便失其所以为人之理，而不复知有人生之意义与价值。故不知崇重贤善。无惭能障碍惭，及生长一切恶行，其业用如是。</p>
<p>十二曰无愧数。《三十论》云：“无愧者，不顾世间，崇重暴恶为性；能障碍愧，生长恶行为业。”于世间清议无所忌惮，名不顾世间。不惟轻贤，而更崇敬暴人，不唯拒善，而更尊重恶行。暴恶之得志于社会，皆由无愧之徒所鼓励而起者。比于无惭，又益污下。众生终古无惭无愧，所以终古常在黑暗惨毒中。</p>
<p>十三曰掉举数。《三十论》云：“掉举者，令心于境不寂静为性；能障行舍奢摩他为业。”此云不寂静者，即嚣动相。谓凡夫心常攀缘过去贪欲等事，浮嚣动荡，不堪凝摄，此即掉举相。行舍即善位中舍数，详前。舍即行故，亦名行舍。此言行者，是相状义。奢摩他者，止义。掉举有能障碍舍及止之业用。</p>
<p>十四曰昏沉数。《三十论》云：“昏沉者，令心于境无堪任为性；能障轻安毗钵舍那为业。”昏沉自性即是瞢重。此即心为物役，驯至完全物化，瞢沉重，而成无心状态。无堪任者，谓无所堪能，无所任受。无心故尔。轻安数，详前善位中。毗钵舍那者观义。昏沉有障碍轻安及观之业用。掉举障止，昏沉障观。然欲对治沉掉，亦唯勤修止观耳。</p>
<p>十五曰不信数。《三十论》云：“不信者，于实德能，不忍乐欲，心秽为性；能障净信、惰依为业。”于实德能云云，参考前善位信数中。心清净名信，心秽即名不信。《识论》云：“唯此不信，自相浑浊，复能浑浊余心、心所。如极秽物，自秽秽他。是故说此不信心所。心秽为性。”惰即懈怠数。不信，有障碍净信及为懈怠所依之业用。</p>
<p>十六曰懈怠数。《三十论》云：“懈怠者，于善恶品修断事中，懒惰为性；能障精进，增染为业。”善品应修事，恶品应断事，皆心之所对。所对即境。今由懒惰力故，应修不修，应断不断。</p>
<p>向有问言：“人性本善，何因为恶？”吾答彼云：恶本无因，必不得已而假说其因。当言万恶皆因懒惰。此义必深切体认才有味。或复问云：“如世作恶者用力甚勤，既非懒惰，何故成恶？”吾复答云：作恶之勤，正是颠倒，讵可言勤？前善位勤数中，亦己辨之。如世持权作恶者，皆自知罪过，惧人发露，恒以利诱威胁，制人发其伏也。是其心中本知善当为、而恶不当为。然竟为所不当为，弗为其所当为者，何哉？徇欲者，兽性之余习，其势易；顺理则人类以进而成能道尊而事难。故痴者苟以从欲而惮于顺理。此非懒惰而何？</p>
<p>十七曰放逸数。《三十论》云：“放逸者，于染净品不能防修，纵荡为性；障不放逸，增恶损善所依为业。”于染品法不能防，于净品法不能修，唯是纵恣荡逸，故名放逸。此依懈怠及三毒假立，贪、嗔、痴名三毒。非别有体。</p>
<p>十八曰失念数。《三十论》云：“失念者，于诸所缘不能明记为性；能障正念，散乱所依为业。”按《广论》云：“于诸善法，不能明记为性。”《三十论》泛言于诸所缘，似不及《广论》之切要。佛家谈心所法，虽与今所谓心理学极相关切，但毕竟不是心理学。故此中失念亦不是通途心理学之观点，即非就记忆力缺乏为言。却是就日常生活或修养工夫上有时忘失正念，即说此等现象名为失念。《广论》以于诸善法不能明记，为失念之自性。确是释迦以来相传本旨。失念，依痴及染污念假立，无别自体。染污念者：念即别境中念数，此通善等三性。染污念，即念数之与不善心、心所相应者，此即恶性，故名染污念。</p>
<p>十九曰散乱数。《三十论》云：“散乱者，于诸所缘，令心流荡为性；能障正定，恶慧所依为业。”流者驰流，荡者飘荡，基训荡逸，便与放逸相滥。此即放逸加甚之相，亦依贪、嗔、痴三法假立。《识论》谓散乱与掉举异者，掉具云掉举。能令心、心所于一境起多解；心浮气粗者，有所思察，不能深入，每于一种事理，而依浅见作种种肤泛之解。谚所谓左思右想不得一是者，正谓此也。乱具云散乱。能令心心所于一念更缘多境。更者更易。躁扰之心，于所思察不能贯澈，于一念中，此一事理思之不得，又思及他，仍复无得，又思其别。一念之间，如此更易，缘虑杂多之境。所谓游思杂念，即此况也。乱以驰流飘荡为相，亦即躁扰之谓。能障碍正定及为恶慧所依，是其业用。慧者，别境中慧数，此通三性。恶慧，即与染污心、心所法相应之慧，是恶性故，名恶慧。如本惑中五见及随中不正知等是也。</p>
<p>二十曰不正知数。《三十论》云：“不正知者，于所观境谬解为性；能障正知毁犯为业。”基云：“但是错谬邪解名不正知。不正知多发业，多起恶身语业而多犯戒等。”《述记》卷三十八。此依恶慧及痴假立。</p>
<p>随烦恼亦名随惑，随他本惑而起，故名。参看前文。随惑二十数，又类别为三：谓从忿至憍凡十数，各别起故，名小随。具云小随烦恼。无惭无愧凡二数，遍不善心故，一切不善心，皆有此二与俱故。名中随。掉举至不正知凡八数，遍一切染心故，名大随。《识论》判别随惑假实，谓小十、大三，定是假有。小随十数，大随三数，定是假有。参看各数本文。无惭、无愧、不信、懈怠四数，定是实有。掉举、昏沉、散乱三数，有说是假，有说是实。参看《基》师《述记》三十七八等卷。问曰：“随惑中实有者，即离本惑别有自性，云何名随？”答曰：虽别有性，然与本惑体性是同类故。又本惑力强，此随之而起故，故望本名随。</p>
<p>二十随惑，皆通俱生分别，如《识论》说。</p>
<p>六不定位。一曰悔数。《三十论》云：“悔谓恶作。恶所作业，追悔为性，障止为业。”恶者嫌恶，即是悔义。基有多解，今唯取此。追悔先所作业，而自嫌恶，此名追悔。追忆先所未作，而自嫌恶，亦名追悔。此通善等三性。悔先作不善，即善性摄。悔不善事先未作，即恶性摄。如悔先所未作事属无记者，此悔即无记性。悔能令心、心所怅怏不安故，故说有障止之业用。《识论》说悔，应别有体。然以理准，应说依念慧二数假立。明了先所已作、未作，即是慧分。追忆即是念分。念、慧二数均详前别境中。</p>
<p>二曰眠数。《三十论》云：“眠谓睡眠，令身不自在，昧略为性，障观为业。”身无力用，名不自在。“昧简在定，昧者暗昧，简者简别。昧之一言，所以简别于定中之心，定心有观察妙用，而非昧故。略别寤时。”略之一言，所以别于寤时，寤时之心，行相极广，非轻略故。睡眠亦云梦数，其相暗昧轻略。《识论》有说，梦数依思想二数假立，思与想，详前遍行位。有说亦别有体。以理推征，前义为正。寤时心、心所法，于诸所缘而起造作与取像故。造作即思，取像即想。及睡眠中犹有余势，复得现起，是名为梦。然梦之行相，或极淆杂，或亦似有条理，如寤时心，思维一事，始终不紊。更有现希奇境相，如见人头有角。然此等亦由寤中于异时异处见头，又于异时异处见角，今于梦中合在一处，故成希奇。凡诸梦境，鲜不于寤境有所依据者。如本无盗心人，决不梦作盗事。又人之一生，精诚所注，恒形诸梦寐。如孔子梦见周公，是其例也。但此等梦，非凡夫染心所有。虔修之僧徒梦见佛，亦同此理。清人姚配中治《易》精专，梦吞干爻初九至九五，意乃豁如。学者有此精神，无有不成。然世间说梦多有灵异，如预兆休咎与幽灵等事。有不能尽以变态心理言之者，姑存疑焉可也。吾五弟继刚，于民国七年旧历三月初，在江西病故。吾以六年秋，由武昌赴荆襄，谋参预守军独立事。荆襄败，吾又赴湘，展转兵间，至七年春，始入粤。未曾通家信，亦绝无乡人往来，五弟之殁，吾绝不能知。又弟年甚少，平日亦未虑其早折。旧历四月中旬，吾犹在粤。一日午睡，忽梦吾五弟陈尸在床，吾抚遗体哭之痛，未几而醒，泪痕犹湿，吾甚怪之。时天门白楚香逾桓与吾同住，因语楚香，楚香曰：焉有白昼梦接幽灵之理，想是脑筋昏乱耳。”吾亦不复介意。然此次奔走革命军中，凡所观察都无好感，已决心舍革命而专力所学。居月余，潜行回鄂始知五弟已去世，因忆广州之梦，果有征也。计梦期去五弟之殁已月余，此真不可解者。吾平生不敢作诳语，此所记述无半字不实。</p>
<p>三曰寻数。《三十论》云：寻谓寻求。令心匆遽。于意言境，粗转为性。</p>
<p>四曰伺数。《三十论》云：伺谓伺察。令心匆遽。于意言境，细转为性。浅推度名寻，初起之相。深推度名伺。继起之相。此二皆依思慧假立，遍行中思数，别境中慧数。思者意力，详前。慧者智力。详前。凡慧起时，必有思俱。如意志不强，则智慧力用，必虚浮而不能深澈，故慧与思必俱也。俱者，相依俱起。他处言俱者，皆准知。《识论》说寻、伺二数，并用思慧一分为体，具有深意。基《记》解此，殊失其旨。基师以思但浅推度名寻，慧深推度名伺。如此则思慧非俱有。参看《唯识述记》卷三十九。令心匆遽者，匆迫遽急也。于所欲知若事若理等境而起推度，恒努力趣境，若有所掳掠者然。故云匆遽。意言境者：意谓意识，由意起言，故名意言。有说，意中取境之相，即分别相，与言说相相似，故名意言，亦通。意所取之境，名意言境。</p>
<p>不定四法，皆是假有，然悔、眠二数，古亦有说是实有者。此非正义，应如理思。</p>
<p>如上六位心数，共有五十一法。若于五十一数外，更分别说多，亦未尝不可。然但举此数，已足说明心相。毋取加多，即更求简要亦可也。</p>
<p>此五十一数，若依八识判别多寡，唯第六意识得具其至。非谓一念全具，乃通多念中各起而说故。他皆准知。第八赖耶但有五遍行法，恒与相应。详《述记》卷十七。第七末那有四本惑，我痴、我见、我慢、我爱，爱即贪数。及五遍行，别境中慧，八随烦恼，昏沉、掉举、不信、懈怠、放逸、失念、散乱及不正知。凡十八数，常与相俱。参看《述记》卷二十八。前五识中，遍行五法决定是有，别境五数有说或无。参看《述记》卷二十四。善十一数，有说俱有。基参看《述记》卷三十五。本惑有三，曰贪、瞋、痴。参看《述记》卷三十七。中随二数，大随八数，此皆容有。参看《述记》卷三十八。不定中，寻伺二数，有说容俱，究非正义。参看《述记》卷三十八。</p>
<p>五十一数，依三性分属。善十一法，唯是善性。烦恼六法，亦复分为十法。并随烦恼二法，本是染性，亦云恶性。亦有许通无记。遍行五法、别境五法、不定四法，俱通善、染、无记三性。云何通三性？随举一触数为例。如意识相应之触，非唯一体，实有多数。此多数之触，或是善性、或是染性、或是无记性，故总说言，此通三性。意识相应之触如是，余一切数皆应准知。</p>
<p>云何本随惑，有许通无记耶？善等三性，前有专条略说。但于无记犹未详析，今应申述。无记有二种：曰有覆无记，《述记》云：覆者覆障，谓障圣道。虽是染法，而不成恶，故名无记。仍能障善，名有覆。无覆无记。不障善，名无覆。与赖耶相应之遍行五数，皆无覆无记性。与第七末那相应之诸数，皆有覆无记性。问曰：“末那相应之本随诸惑，体是染污，何云无记？”答言：虽是染法，但与末那相应者，恒时内缘，行相深隐。不同第六相应诸惑，粗动趣境，成恶性故，“不同”一气贯下，至此为读。故名无记。又坚执我相，能障善故，故名有覆。与五识相应之贪等数，体虽是染，然任运起故，非筹度故，由意识所引故，亦通善等三性。唯第六意识相应之一切染数，筹度力强故，行相粗猛故，皆是恶性。思之可知。学者如欲推详，识论基记，靡不足征。五十一数，又依三受分别。随举一触数为例：如意识相应善触，与善心、心所俱者，必与乐受俱。若不善触，与不善心、心所俱者，必与苦受俱。若无记触，与无记心、心所俱者，必与舍受俱。意识相应之触如是。余一切数，皆应准知。三受，详前受蕴中。</p>
<p>佛家谈心、心所法，只是将世俗所计为实物有之心，实物有者，犹言有实物，有字倒文也。换言之，即有独立存在的东西，俗计心是如此。而施以解析，使成为众多的分子。于是立一心以为之主，名曰心王。亦省云心。以多种心所，与心相应，而同趣一境，如心缘青境，其相应之多种心所，亦与心同缘青境，是名同趣一境。助成心事。若只孤零一心，没有多种心所，则此心不得成其缘境之事故。故心所，亦名心数，亦名助伴。见《大论》等。据此，则所谓心、心所法，在性质上根本无有差别。只就关系言，便有主伴之分而已。后来唯识家始建立种子，因说一切心及心所各各有自种。具云种子。然亦不过将原来解析为众多分子的办法，弄成固定，使那些分子各各有其固定的因素，益成死煞。况且心、心所虽云异种，而彼种此种，同名种故，义自相齐。《新论》初版七十七叶《明心》章上有云：心及心所根本区别云何？此在旧师未尝是究。虽云种别，而种义齐故。自注云：“如彼所计，心有自种，心所亦有自种。种虽不共，而种义自相齐，即无根本区别可得。”此等批评，至为重要。因此一问题，关涉心理学及人生论、本体论、方法论各方面，于此差误，触途成滞。《新论》谓心是本有，心所是后起；心即性，易言之即本体。心所即习；心是虚壹明静，心所是无始时来，累集经验而成。吾尝言，六位心所都可分属知、情、意三方面。如五遍行中，想属知，受属情，触作意思三数，均属意。别境以下，皆可准知。苦乐等情是习所成，知亦习所成，此皆易知。意亦习所成，人或犹有疑也。实则本随诸惑及余染数，若总合而言，只是盲目的意志力。此不是固有的东西，即不是本体显现。唯是无始有生以来，串习所成。即一切善数，亦皆由习故有。详在《新论》。故一切心所法实只分知、情、意三方面，而此三方面，皆即习所成。故《新论》判定心所是习，是后起，此复何疑。</p>
<p>至以心为本有，即本体之流行。此于佛家大旨，本相吻合。试即本体论而言之，佛家说真如即是本体之异名，而涅槃又是真如之异名。涅槃者，寂静义，即斥指本心而名之也。本有之心，非后起故，故曰本心。即此寂静的本心是真如，即此寂静的本心是实体显现。须知佛家不同西洋哲学以本体为外在的物事，用理智去推求。不同，一气贯至此，为一读。而其诣极，在即心见体。不独涅槃如是，一切经论不外此旨。故《新论》指出心即本体，与佛家相传意思未始有异。不过佛家谈心、心所处，未尝分别心即体、心所是习。因此，要分别有漏心、心所，及无漏心、心所。然又说众生一向是有漏流行，必至成佛无漏心、心所始得现起。试问众生既是一向有漏，完全找不着无漏之体，如何成得佛来？此在其本体论及方法论上，皆自为冲突也。又就人生论言之，如不了心所是习，即亦不了何谓本心，终古不见自性。又就知识论而言之，佛家本立真俗二谛。二谛后详。就俗谛言，知识不可遮拨；就真谛言，知识必须遮拨。此二谛义，乃名相反而实相成也。然若不了心所是习，则于俗谛中何以成立知识？须知由于境有熏习故，方得有知识。于真谛中何故遮拨知识？知识成于后起之习故，故不与真理相应。将皆不可明也。注意。又就心理学言之，知心所是习，则知科学谓心理学。之所谓心，只相当于吾书之心所法，而与吾所云本心者不得相滥。此义深微，兹不及详。今之学子稍治心理学，便诋象山之本心、阳明之良知为无据。学贵知类，不知类而妄议，恶乎可哉！总之，《新论》区别心即性，性谓本体。心所是习。自谓析千古之疑滞，无违诸佛。若犹以余为好异者，则必天地异位，日月失明而后可也。此中意义极难说，学者须虚怀详玩《新论》始得。</p>
<p>上来已说心所法，次不相应行法。《广论》云：“云何心不相应行？谓依色心等分位假立，谓此与彼不可施设异不异性。”按《杂集述记》云：“不相应者，不相似义，不与色心等体义相似故。”色心皆有实自体，此分位假法非有体故。又云：“今独名心不相应者，心是主故。实则不相应言，亦简色法。”亦简别色法，谓此与色法亦不相似。行义，见前诸行条。此分位假法，亦随色心而同名行故，又简无为法故。言行者，亦以简别于无为法故。无为法，俟后详。谓此云云者，此分位假，与所依色心法不可说定异，即是色心上之分位故；又不可说定不异，毕竟是色心上之分位，而不即是色心故。故云：“谓此与彼不可施设异不异性。”</p>
<p>此不相应行法，《瑜伽》《显扬》皆说有二十四，谓从得乃至和合等。一曰得。《广论》云：谓若获，若成就。按得之为言，犹云获，又犹云成就也。此复三种，谓种子成就、自在成就、现起成就，如其所应。按种子成就者，谓若善种子未为邪见所损，若不善种子未为胜定所伏。定力胜故，能伏灭染污种子。未修定者，不能伏之也。如是等种，决定有生现行法之用皆名成就。现行法者，谓种子所生之法。如善种子为因，而生起善心法，此所生善心法即名现行法。自在成就者，若加行位所由善法，熏成种子，由此为因而得自在，故加行善等，名自在成就。加功而行，名曰加行。此修行位次，俟下卷详之。加行善，谓闻思修所得善法。由闻法已，而自思择。思已，便如法修故。现起成就者，谓若五蕴法，方现起故，即名现起成就。自余一切法皆随所应，可成不失，即皆名得。凡可成就者名得，不失亦名得。故总说言，如其所应。</p>
<p>二、无想定。《识论》云：有诸外道，执无想天以为涅槃。厌患此想为痈疮等，是生死因。想即知的作用，见前想蕴。以出离想作意为先，谓欲灭想，仍假于想，即先作意，起出离之想故。修习定时，于定加行，厌患想故。谓于定心中加功而行，厌患此想故。令此心想渐细渐微，由此熏成厌心等种。谓即厌患心，熏成种子故。损伏心想种故，厌心之种，足以摧伏想种，利用此厌，以伏彼想。令不恒行，心想不起。不恒行心想者，谓前六识有时间断，名不恒行，此即伏灭前六识想令不起故。即依此等心上分位，而立无想定之名。是定以想灭为首，故名无想定。</p>
<p>三、灭尽定。《识论》云：谓二乘者见粗动心起，心劳虑，即厌患粗动心、心所故，以止息想作意为先，欲止息想，必起一种作意，即以作意力而止息此想也。用此等作意为先，方有如下所云。依有顶地，须详三界九地等等名数，此姑从略。由观无漏为加行，无漏者，清净法，即以修净观为加行之功。入遮心、心所，遮者遮止。由观无漏而入于止息心、心所法，欲令不起故。令心、心所渐细渐微。渐微心时，熏成厌心种子，入本识中。此种厌心种子。势力，能损伏不恒行及恒行一分心、心所法令灭。不恒行，解见前恒行一分，谓染污意。即依此等心上分位，而立灭尽定之名。</p>
<p>四、无想天。《广论》云：“谓无想定所得之果。生彼天已，彼天即无想天。其所有不恒行心、心法灭。”心、心法者，犹言心、心所法。故名。</p>
<p>五、命根。《广论》云：“谓于众同分中，先业所引，住时分限。”假说命根、众同分者，谓群生各各相似，后另详。此云于众同分中，犹言在人类或他有情类之中。先业所引住时分限者，如某甲寿命百年，则自其受生以至临终，通计所历百年之期，是其住时分限。而此住时分限，则由某甲过去世中善恶业力所引起，故说先业所引住时分限也。《识论》解释命根，则依据其种子义，而说众生住时分限，由其本识中业种子所引。大意自与《广论》同。不过《广论》泛言先业，《识论》则谓先业熏成种子而已。但《识论》涉及异熟识等名词，缴绕不堪，初学无从索解。法相家每无端翻弄名词，令人目眩。即如不相应行法，若直云色心分位，令人入目便了，岂不精简。而乃无端立一不相应之名，使人迷乱。忆吾初阅《百法》，至此受困殊深。及得明代僧徒疏本，仍是朦浑乱猜。后读《杂集述记》。始获的解。然既解之后，种种思维竟不知其有何要义，而必立此不相应之名，此真可怪。若此中命根一名，《广论》所释，尚称精简。而唐僧昙旷据《识论》作释，必牵涉异熟识与异熟果、及趣生体、根依处种种名词，直须将八个识、种子、现行、总报、别报、三界、六趣，诸如是等，无量无边一切贯穿，而后漫漫讲到命根一词上来。将使初学作何领会？此等名词，在佛家哲学思想之全系统中，并无多大意义。而必如此缴绕，耗人脑力。玩弄名词之弊，至此而极。虽然，佛家解析之精，组织之密，立名造词富于包含性与伟异性，决不可以小疵而掩其大美。但学子心粗解劣者，要未许读佛书。现见西人治梵文内籍者，只是语言文字之学，于佛学不相关。</p>
<p>六曰众同分。《广论》云：“谓诸群生各各自类相似，名众同分。”《识论》云：“众谓众多，同谓相似，分者因也。依诸有情，自类相似，起同智言，名众同分。由众多法上有相似义故，方令人起同法之智解与言说，是众同法为智与言之因，故曰分者因义。或复分者，即是类义，谓人天等，众类同故。”按分义，前解为正。由众多法上有相似义，故得为因，令人起同法之智与言。知识所由成立，实以此等范畴为基础。如无同分义，吾人不能于万法起同智言，即知识为不可能。</p>
<p>七曰生。《广论》：“谓于众同分所有诸行，本无今有，假说名生。”如某甲在人类众同分中，其所有五蕴色心诸行，当某甲未生前此诸行未曾现起，即是本无。而今某甲生，即诸行现起，是名今有，依此假名为生。</p>
<p>八曰老。《广论》：“谓彼诸行相续变坏，名老。”《识论》云：“诸行变异，说名老故。”</p>
<p>九曰住。《广论》：“谓彼诸行相续随转，名住。”按所言住者，非谓诸行恒时兀然坚凝而住，只是相续随转，假名为住。《识论》等云：诸法生已，相似相续，名住。唐僧昙旷《百法义记》云：“《五蕴论》云：住者，即是诸行生已暂停。”今查世亲、安慧两《蕴论》，并无此文，旷胡乱语。</p>
<p>十曰无常。《广论》云：“谓彼诸行相续谢灭，故名。”按言无常者，略有二义：一、诸行刹那生灭，名无常。二、依诸行相续之相，假说住时分限，如某甲寿百年。一旦此相续相谢灭，如某甲身终。亦名无常。《广论》只约第二义为释。</p>
<p>十一曰名身。《广论》：“谓于诸法自性增语，如说眼等。”按此言诸法自性者，例如眼根净色，是其自性。增语者，于此等自性之上而安立名言，即谓之曰眼，是为增语。增者增益。诸法自性，本离名言，今于其上，安立名言，故是增益。名者音声，而能诠召诸法。诠者诠释，如眼之名，即以诠释眼根净色法故。召者呼召，如眼之名，即以呼召眼根净色法故。由第六意识相应想数，详眼想蕴。于诸法境而取像故，其出诸口而为音声，即成为名。身者自性义，名有自性故。如眼之名与耳之名不同，此二名自性异故。基师《百法解》谓二名以上，方名名身。然则此中云名身者，将不摄单名乎？甚误。</p>
<p>十二曰句身。《广论》：“谓于诸法差别增语，如说诸行无常等。”按差别者，不一之谓。如诸行无常四声，合有二名。“诸”声表多数，“行”声表色心法，此二声合为一名，即通一切色心法各各自体而总名之。“无”声表非有，“常”声表恒常，此二声合为一名，是故聚集多名身而成句身。为显诸法自体之上，具有无常苦空等等差别义故。句身者，身义同前。如诸行无常句，与诸行无常即是苦句。此二句所诠之义不同，即二句各有其自性也。</p>
<p>十三曰文身。据《广论》云：“文即字，此能表了前二性故。”又云：“前二性者，谓诠自性及以差别。”按自性者，谓诸法自体。如色心等法自体各别故，此名身之所诠也。差别者，诸法自体上具有种种之义。如色心等法自体上，皆具有无常苦空等义故，此句身之所诠也。诠诸法自体上差别义者，为句身之自性。诠诸法自体者，为名身之自性。此名身、句身二性，皆依于字方能表示显了，故谓字是能表了前二性也。《广论》复云：“文谓名句所依，显了义故。”名句皆依于字，方得显了法义。又云“谓无异转故”者，当谓字不随异方异音而改转。如汉人习梵字，必模仿梵音故。基师谓字但守先住，更不流转变异改移，只约象形字而言。</p>
<p>十四曰异生性。《广论》云：“谓于圣法不得，故名。”凡夫不得圣法，异圣者之生故，故名异生。</p>
<p>十五曰流转。《杂集》云：“谓于因果，相续不断，假立流转。”此中因果，约前后为言，前法为因，后法为果。刹那刹那，相续不断，故名流转。</p>
<p>十六曰定异。《杂集》云：“谓于因果，种种差别，假立定异。”基云：“因果各别故，名定异。”如豆不生麻。</p>
<p>十七曰相应。《杂集》云：“谓于因果相称，假立相应。”如下雨为因，泥泞为果，雨因泥果，虽复异类，而互相顺故，假说相应。</p>
<p>十八曰势速。《杂集》云：“谓于因果，迅疾流转，假立势速。”</p>
<p>十九曰次第。《杂集》云：“谓于因果，一一流转，假立次第。”基云：“一一不俱，称为次第。”</p>
<p>二十曰时。《杂集》云：“谓于因果，相续流转，假立为时。由有因果相续转故。若此因果已生已灭，立过去时；此若未生，立未来时；已生未灭，立现在时。”</p>
<p>二十一曰方。《杂集》云：“谓即于色法遍布处所，因果差别，假说上下东西等方。”</p>
<p>二十二曰数。《杂集》云：“谓于诸行，一一差别，假立为数。”</p>
<p>二十三曰和合。谓于因果，众缘集会，假立和合。</p>
<p>二十四曰不和合。普光《百法疏》云：“诸行缘乖，名不和合。”</p>
<p>如上色心分位假法，共有二十四种。然亦略示其概，未能遍举。故《显扬》云：复有诸余如是种类差别，应知。</p>
<h6 id="阅读日期-2026年05月17日-2026年05月17日-共-1-天">阅读日期：
2026年05月17日-2026年05月17日 共： 1 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
