<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <meta name="author" content="hbaolong@vip.qq.com" />
  <title>熊十力全集:䷀</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">熊十力全集:䷀</h1>
<p class="author">hbaolong@vip.qq.com</p>
</header>
<center>
<a href="/3place/xslqj">返回首页</a> <a
href="/3place/xslqj/mingju.html">本书名句</a> <a
href="/3place/xslqj/memo.html">本书注解</a> <a
href="/3place/xslqj/index_rich.html">丰富目录</a> <a
href="/3place/xslqj/index_readcal.html">同读日历</a> <a
href="/3place/xslqj/index_timeline.html">时间线</a> <a
href="/3place/xslqj/index_books.html">引用书籍</a> <a
href="/3place/xslqj/index_words.html">使用字频</a>
<div id="wx_pic" style="margin:0 auto;display:none;">
<img src='/img/logo.png'/>
</div>
</center>
<h4 id="section">䷀</h4>
<p>干下干上，其卦名干。《乾卦》六画皆奇，奇者，表乾元无对也。坤䷁六画皆偶，偶者，表坤成物，便为相对。太极寂然无形，太极者，宇宙本体之名，亦云太易，已说如前。而其显为作用，（附说一）即说万物资始，（附说二）故曰乾元。盖言此至神至健之作用，乃为万物所资之以始，故称之曰乾元也。乾元，即太极也。（附说三）</p>
<p>附说一：云何名作用？作者，动作，有势能也。用者，势能盛大无有穷竭，是成万有，即名为用。作即是用，故名作用。太极显为作用，如大海水，显为众沤，众沤，喻用。大海水，喻体。故作用无自体，而太极乃一切作用之本体也。譬如大海水，显为众沤，即众沤无自体，而其体元是大海水也。</p>
<p>附说二：作用者，势能之名耳。势能者，其德至健，而妙不可测，固不妨字之以神也。非科学上所谓能力也。万物资始者，言万物所由始，即资乎作用或势能以始。若离作用或势能，则亦无所谓万物也。</p>
<p>附说三：乾元是用，太极是体，体用不得无分。而云乾元即太极者，以即用显体故，得名太极耳。譬如于众沤，而知其体即是大海水，则直目众沤为大海水可也。用者，作用之省称，他处准知。</p>
<p>或有问曰：“乾元，用也。而由即用即体故，亦名为太极，是义无疑。然《乾卦》表以六爻，则元极似非浑一之体欤？元极者，取乾元太极二名，合用为复词。如众阳不可为首，元极既非浑一之体，则是众阳并为元，而无有独立无匹，可为庶物之首者。《乾卦》六爻之旨似如是，此难者意也。则无对义不成，先生云何？”难意云，多元便非无对。答曰：元极者，超越万物而为其元。此中超越一词，以其为万物本体，故云超越，非谓其超脱于万物之外也。《系辞传》指出《易》有太极，而《易》《纬》亦名之为太易，所以明其无对也。无对，云何不为全体？原其寂然无物，而显为作用，变易万状，变化不穷，现作宇宙万象。则万物繁然，莫非元极。故元极者，乃于一一物，皆见为元极。非可离一切物，而别有造物主，谓之元极也。非可，至此为句。是故即用显体，则六阳俱为元极，可谓多元。《乾卦》六爻皆阳，六者，多数，即表众阳。六阳者，即于六爻所表事物，而皆见为元极也。随举一爻，即是元极。易言之，随举一物，即是元极。如此，则无有一物而非元极者。故近多元之论也，然多即是一，虽大用繁兴，而本体毕竟是一。故多元即是一元。一不碍多。此所以异乎偏执之论也。参考《新唯识论》。</p>
<p>干，元、亨、利、贞。</p>
<p>此卦辞也，亦云《系辞》。说见前。《程博》曰：“干，天也。天者，天之形体。乾者，天之性情”云云。窃有未安。夫干亦取象于天。亦者，干之象甚多，不唯有天象，故置亦言。而干不即是天也。古之言天，本指彼苍而目之，即星体也。天一日一夜，过周一度，其行至健，故干以之取象。然则乾者果何物欤？曰：干，不可以物求之也。干，非物也。干之为言健也。其生生不已之势能欤？生生不已，即是健义。其太易之所为欤？言此大势能，即太易之显为如此。譬如众沤，即大海水之现作如是。此其运行不息，神化难思，故象之以天，形容其健也。而伊川直以干为天，则是泥于象，而不求象外之意矣。此不唯伊川之失，而实汉以来相承之误也。</p>
<p>元亨利贞者，干之四德。德者，得也。言干之所以得成其为干也。干无形，而举其四德以显之。元，始也。言其为万物所资始也，始万物者仁也。非仁，何得为万物之始。故《文言》曰：文言者，孔子作卦辞而自释之也。刘瓛曰，依文而言其理，此曰文言。“元者，善之长也。”夫生生之谓仁，生生者备万理，生生，则不是无条理的。理无穷尽，故曰万。众善自此出，出者，发现义。故是善之长。只是一个仁体，而万善由此发现，故说仁为长。又曰：“君子体仁，足以长人。”又曰者，亦文言之言也。前言元者善之长，是克就仁体言。此言君子体仁，则克就吾人分上而言。夫仁体者万物所资始，而以其在人言之，则曰性。以其主乎吾身言之，则曰心。此谓本心。若夫随形骸而有之一切私欲，则是后起，非本心也。体者，保任之也。唯君子能保任其固有之仁体，而会万物为一己。此僧肇语，即孟子万物皆备于我之意。盖见仁体，则无物我可分也。故有长人之义也。长者，君义，主义。我能以物为一体，则足以益物，而为物之主矣。物之于我，亦一体相亲，足以益我，则亦我之主矣。故物各不失其仁体，则能互相益，互为主也。详孔子以干具元德，直释为仁体。证之《论语》，弟子多问仁。可见孔子学术之本源确在《易》。参考《新论》《明心章》。后来宋明诸师，皆一脉相承。虽复吸收禅法，固百变而不离其宗也。宋明儒无一不言仁，而明道《识仁篇》，阳明《大学问》，尤为群儒所宗。罗念庵主归寂，世或以禅议之，然念庵极表章《大学问》，终不失儒学根源。盖儒家谈本体，特着重在生化之方面。而与耽空溺寂之学，毕竟殊途。学者参考吾《新论》中卷《功能章》可也。</p>
<p>亨，通也。亨德，即元德之发现也，非离元而别有亨也。利贞准此。元德，谓仁体也。万物同此仁体，故物莫不互相交遍。交遍者，谓物各同处互遍，而不相碍。譬如张千灯于一室之内，千灯之光，各各遍满于一室，而互不相障。宇宙间一切物事，各各遍满于全宇宙，互不障碍。良由万物同此仁体，故其通畅有如此者。</p>
<p>《文言》以礼属亨，盖礼亦只是性分上有此通畅之德，非从外面矫揉造作也。性分，谓仁体。吾人得此生生不息之仁以有生，即此仁体之在吾人，名为性分。</p>
<p>利，和也。和之为德，亦元德之发现。阴阳以相反而成化。反者，若故为之，所以成其和也。万物同此仁体，本无不相和谐者。而惑者以私智测天化，但知化道之不能无其相反，而不知相反所以成其冲和。则将以大宇为斗争之府，人生堕冲冲突之场，《易》不可见，而乾坤熄，此之谓矣。</p>
<p>《文言》以义属利。义则无私也，无私即和。然有时严义利之分者，则私利之利，争而违和，非真利也。非真利故，不可谓之义也。</p>
<p>贞，正而固也。正固之德，亦元德之发现。仁体湛寂，无有倒妄，说为正固。倒者颠倒，是迷乱相。妄者，虚妄。无倒妄故，说名正固。《文言》云：“贞者，事之干。”迷妄则不可以干事。故贞固干事，即谓智也。李鼎祚《集解》可参看。四德以元为首，元谓仁体。《彖》云“大哉乾元”是也。亨、利、贞，皆元也。乾元即仁体。亨利贞，皆仁体之发现，故曰皆元也。若将四德截作四片说去，便是剖析物质之见，只缘不识仁体故耳。仁之为德，生生不已，备万理，含万善，即太极也。以其为万物之本体，故名仁体。亨利贞，乃至万德，只因仁体之发现不一形，而多为之名耳。须知，言四德，即备万德。</p>
<p>乾坤二卦，皆举四德。在他卦，则有具举或否者何耶？《易》以干为君，君者，主也。坤元，亦乾元也。坤者，干之所为。故坤之元，即乾元。干之六爻，皆乾元也，即四德备矣。坤之六爻，其体即乾元，四德备可知。六十二卦，皆本乾坤。凡坤又皆本干。则六十二卦，莫非乾元所为。即无不备四德。而有具举或否者，则从修为方面而言，故有具举与不具举。其具举者，如《屯卦》等。《屯卦》具举干之四德。此四德，在物为性。屯者，万物资乾元而始生。物生，而资阴以成形。则形有障性之可能，故曰：屯，难也。然物皆具四德以生，则皆可以努力进修，以显其性，而不为形缚。故《屯卦》，具举元亨利贞也。不具举者，如蒙卦等。《蒙卦》，明阴盛，而阳犹未离阴之锢，即性未遽显也。蒙不言元。而非无元，但隐而不显耳。乾元者，物之本体，岂可云无。《蒙卦》，明物之性犹未得遽显。如无机物始成，只是顽然一物质宇宙耳。及植物始生，则生命渐着。即乾元之性若将显，而犹未也。至动物虽有心灵，而心为形役，其性终不克显。此正《屯卦》所云难也。唯至人类，则阴闭之势将解。即其形已改造，而大脑发达，迥别于动物，故云阴闭之势将解。形属阴也。夫形者，心灵之工具也。工具改进，而心灵乃得利用之以发展，于是而性有全显之可能。然亦仅曰可能已耳。人固常有心为形役之患，而易为鸟兽之归。心为形役，即阳被阴锢，蒙昧之象也。故必愤悱求通，而后可资先知先觉之启迪。以开其蒙，而复其性。此蒙之所以贵亨通，而利贞也。蒙卦不具举四德，非谓其无干之四德也，但从修为而言，则始于求通，而终以利贞。此其所以举三德而不言元也。</p>
<p>干之四德，自《乾卦》而外，或具举，或不具举，各有深意，须分别求之。大底《乾卦》举四德，系直显本体。元者，谓本体只是个生生不息的仁体。而通畅，谐和，正固诸德，皆仁体之发现。乃统六十三卦而言。即万化或万物，无不具干之四德，无有一卦一爻而或缺此四德者。</p>
<p>《坤卦》以下，其或具举四德，或不具举，则皆就修为方面而言。如坤虽具四德，而于贞，曰牝马之贞。牝马性顺，贞正也。则明坤以顺阳为正。形不可以役心，欲不可以胜理，物质不可以之碍其精神，是皆坤道以顺阳为正之义。故《乾卦》以下，于干四德，具举或否，要皆就修为方面言。学者即各卦，而深求其旨。则知所以修德矣。如蒙之亨、利、贞。则以蒙之自修，求通为先。而利、贞从之。故只举三德也。又如《比卦》，云“元永贞”。比，助也，万物莫不互相比助而生。但比之道，非可徒以利害相结也，必互敦乎仁，而同出于正。故举元及贞也。贞者，正固。元，仁也。不本于仁，不出于正，而可相比助者，未之有也。故比卦以修元德、贞德为至要。今玆大战，即由凶顽违反《比卦》之德，而自取覆亡也。随举《蒙》及《比》二卦，余皆可类知。</p>
<p>是故即万物而言其本体，则无有一物不具干之四德者。故《乾卦》举四德，实统六十四卦，三百八十四爻，而无所不冒。</p>
<p>若克就修为而言，则吾人随其时位不齐，而修吾所性之德，所性云者，谓干之四德，即吾性故。功在对治。如坤利牝马之贞，则以对治阴闇，利在正固也。蒙之亨，则以求通，而对治蒙昧也。比之元与贞，则以不仁与狡诈，成乎人相食之祸，唯互敦仁德，守正固，可以对治之也。他卦，皆可准知。总之，大化不齐，吾人以形气之累，而遭不齐之化。常至中不自持，而隐于凶德。故非修其所性之德，则未能对治凶德，以全其性，而保元吉也。吉，非避祸得福之谓，全性为吉。故或全修四德，充其性量。或偏有扼重，如坤利牝马之贞，蒙之亨，比之元永贞。及其至也，则四德充周，而性分无亏矣。六十三卦，于干四德，虽有具举，不具举，荀得其旨，又何偏全之可分乎？</p>
<p>初九，潜龙勿用。</p>
<p>下爻为初。汉人云：《易》气从下起。九，阳数之盛，故以名阳爻，凡阳爻皆称九。马融曰：“物莫大于龙，沈麟士曰：“龙之为物，能飞能潜。”故借龙以喻阳气也。”余谓乾元，备万理，含万德，藏万化，其本具无限之可能性，潜隐而未显者，是所谓玄之又玄。盖难以言说表，故假象于潜龙以明之。马云，借龙以喻是也。《象》曰：“潜龙勿用，阳在下也。”在下者，潜藏义。初九在一卦之下，示干阳之具有无限可能性，潜而未显也。</p>
<p>《文言》但据人事为言。如为学，则博学不教。学非可自私者，然当其博学以广益，则不可急于施教也。内而不出。内自收敛含蓄，不可以浮明浅见，轻为发表。于为治，则克己以奉法，而无竞于物。不能克己奉法，则奋其私以与物竞，非潜龙之道。力行以责效，而弗耀其功，皆潜龙之义也。《易》道广大，无所不冒。一爻之象，一辞之蕴，学者宜从各方面去理会，注释何能尽。</p>
<p>九二，见龙在田，利见大人。</p>
<p>田，地上也。《易》之六爻，初二地位。三四人位，五上天位，曾见前文。初爻为地下，二爻则地上也，故曰田。出潜离隐，故曰见龙。乾元始物，其几初动，乃其固有成物之理，潜而未形者，至是而将形。喻如龙出乎潜而见于地上也。元德生生，元德即乾元。万物同利赖之。譬犹大人德施周普，为天下所利见也。</p>
<p>若就人事言，则君子德修学成，而可以立教。政治家审当世之得失，而合群力以图改造。躬犯大难而不肯退藏，皆为天下所利见也。</p>
<p>九三，君子终日乾乾。夕惕若厉，无咎。</p>
<p>三四皆人位，故于此言君子之道。内卦已成，故曰终日。日者，干阳之象。三处内卦之终，故有终日之象。内卦三爻皆阳。九二德施已普，而三尤健行不已，故曰干干。干，健也。承前二阳，健而又健。阳刚已极，就内卦言，则三为已极。而犹安于外卦之下，求进未止。日夕不懈而兢惕，若有危厉将至者。若字，连厉字读之为是。以学言之，君子无终食之间违仁。（附释）造次必于是，造次，急遽也。任何急遽时，必不违仁。颠沛必如是，颠沛，偃仆。虽偃仆危殆，而中恒澄定，必不违仁。此正干干惕厉之象。唯健进不息者，乃常怀惕厉。一念悠忽，即失其健。</p>
<p>附释：君子务本原之学，所谓仁学是也。仁者，乾元，为万物始。其在于人，则谓之性，以其主乎吾身，亦谓之心。《系传》云：“大德曰生。”《易纬》云：“虚无感动，清净照哲，皆指仁体言之。”故求仁之学，只在返而识得固有仁体，任其流行无间，勿使私意私欲得起而违碍之。日常语默动静，皆是仁体呈露，是谓不违仁。终食之间，至暂也。暂时无可或违于仁，其严至矣。</p>
<p>以治化言之，当治功已着，而犹强力求进。利之未兴，弊之未去，度制之未尽适宜，群生之未得休畅，无不本大公以运明察，竭至诚以策实行。兢业于万几，而常戒怠荒之生于不觉，祸患之伏于无形。此亦干干惕厉之象。夫勇于进学者，或以急迫致咎。勇于求治者，或以操切致咎。唯常存惕厉，则调节不失，措置得宜，而无咎矣。</p>
<p>三爻虽言人事，而实亦通天化。《象》曰：“终日乾乾，反复道也。”三居下卦之终，下卦亦名内卦。终者，所以开上卦之始也。上卦亦名外卦。终则又始，反复之道，于此而见。如万物资乾元以始，既始，渐壮。壮已，必至于究。究者，终也。终又将始，是谓反复。故反复者，明大化推荡，推者，推迁不住。荡者，动荡不息。无有已止。此其所以为干而又干，健之至也。虞翻云“至三体复，故反复道”，非是。或以反复作循环解者，亦大误。自物之由始而终，终则又始言之，似属循环。然物非实有，但幻迹耳。若扫迹而谈，只是大化之行，干而又干，非有实物重叠也。将显大化推荡之妙，不得不假迹以为征。万物终始，皆化迹也。由物之终则又始，即可见神化之虚而不屈，动而愈出。故反复之义，乃假迹以征妙。未可妄作循环会去。</p>
<p>九四，或跃在渊，无咎。</p>
<p>四，超出于下卦之上，故曰跃。居上卦之下，仰承二阳，而为退爻。以阳处阴，四为阴位，九为阳爻。九四，是以阳处阴位。故又曰在渊。或跃也，或在渊也，疑于上下无常，进退无恒矣。此以生命言之，当无机物成时，生命犹未发现。无机物非无生命，只是未发现耳。详《新论成物章》。及有植物，则生命已突跃而出。由动物以至人类，则生命之奋进，殆如旭日方升，其盛大不可思议。人类中而有圣哲，生命跃进，庶造其极。此从跃之方面以言，生命诚无时不在上进之中。然生命每一度跃进，而其元来所经之阶地，并不因其上跃而遂毁弃。如生命之发现于植物时期，而其元来所经无机物之阶地，并不毁弃。及其跃进于动物时期，而其元来所经植物之阶地，仍不毁弃。自此以往，每跃一度，而皆不舍其元有阶地。生命本为全体性，而其表现自力也，则不能不成为各个物。所谓物者，只是生命自力所为，而以之为表现其自力之工具。遂于全体而有分化。参看《新论》《功能》《成物》诸章。故从宇宙大生命之进程而言，一方面固见其上进无已，即所谓跃。一方面又见其保留元来阶地，即所谓在渊。龙之或奋跃而欲上于天，或复不离于渊，正可以象宇宙大生命在进程中之情状。此爻之义，深微极矣。《文言》曰：“上下无常，非为邪也，进退无恒，非离群也。”纯健之体，生命，纯健者也。上进者其本性。而上以下为基，进以退为据。则上下若无常，而实非无常，故曰非为邪也。进退似无恒，而实非无恒，故曰非离群也。生命跃进上一阶地，若与其元来下一阶地相离异。其实，上下元为一体，何离异之有？从全体之进程看去，生命毕竟是一直上进。《象》曰：“或跃在渊，进无咎也。”夫子于此爻，直以“进旡咎”三字赞之，意深远哉！吾人欲吾生命超拔于堕没之中，而远于咎，亦唯果于进而已矣。此爻以人事言，则如图革命之大业者，以刚健而任天下之重，期与群生共济艰难，固时奋跃以图功。而或群情有未孚，事有未集，时有未可，不得不处潜以广化，谓化导群众也。奉正以率物，当改革之任者，秉正义以为号召，必躬自奉行之。若习骗诈，则无以率物而成事。俟时而后兴，则跃而不忘乎在渊矣。或跃，或在渊，志健而虑深，其究必果于跃，而莫之御。故《象》曰：“进无咎也。”</p>
<p>九五，飞龙在天，利见大人。</p>
<p>九以阳居天位。五与上，皆天位。上者，谓第六爻为上。是龙之果于跃，而飞至于天也，故曰飞龙在天。就乾元始物而言，万物资潜在之势能以生，此势能之潜移默运乎万物也，将令万物时时舍故创新。而物皆始乎微隐，以成乎盛着。如自然界，其始但鸿蒙一气，隐微极矣。及至凝为诸天，则灿然盛着。又如原形质为生物之始，其后生机体日益复杂，乃至物种嬗变。生物界之由微而着，莫可究诘。人群万事之始乎简单，终乎繁以钜，亦与自然同例。盖皆由潜能运物，使之舍故创新。故物得由微隐，至盛着也。此亦如龙之由潜而见，而益笃其健。九三虽不明言龙，而以上下各爻推之，则此爻自伏有龙德益笃其健之意。以至于跃，而飞在天也。夫万物者，本潜能之发现。潜能，犹言潜在之势能，此势能即乾元也。其发现也，由微隐而底于盛着。故以龙之由潜藏，以至飞而在天象之。飞龙在天，盛着之象也。大人之德，为天下所利见，亦是盛着之象。故复以此，象万物之实现其潜能，至盛着之极，有如是者。</p>
<p>就人事而言，如革命势力，其始本潜伏无形也。刚健之德，真积力久，一旦天佑人助而大业成。天者何？自然之理，必至之势也。佑亦助也。改革之业，顺乎理而乘其势，物莫之逆，佑莫大焉。群众咸晓然于公利公害之所在，为人生最高之理想而效死，是人皆互助也。大业之成，夫岂偶然？则飞龙在天之象也。</p>
<p>前言大人为天下所利见，只取盛着一义而已。今于此中，则大人者，即能成革命大业之群众，皆大人也。《文言》曰“九五曰飞龙在天，利见大人，何谓也？子曰，同声相应，同气相求”云云。故知大人，互以声气之同，而相应求。非奉一尊以为大人也。若奉一尊以为大人，则是群品低下，而使权力操之一尊，犹帝制之余习耳，不得为革命也。真能革命之群众，必皆为大人也。或问：“皆为大人，将人各自雄，而不相从属。奈何？”答曰：一群之内，人各自雄，而不相从属者，则以人各怀其私故也。人之不能去私而奉公者，以其甘为小人，为鸟兽之归故也。若群众皆大人，即皆知去私奉公。易言之，即互以公义相从属，焉有挟私以自雄之患乎？《文言》又曰：“夫大人者，与天地合其德，无私而敦乎仁，乃与天地合德。天无私覆，地无私载。与日月合其明，日月贞明，无私照故。与四时合其序，四时变通，有序。与鬼神合其吉凶。鬼神福善祸淫，吉凶不以私。先天而天弗违，运会未启，大人开物成务，而天应之。后天而奉天时。运会将启，大人因时兴功，不爽其则。天且弗违，而况于人乎？况于鬼神乎？”鬼神者，人情之所敬畏，以为冥中有是物也。其实，无有也。鬼神生于人之心，人莫违也，而况鬼神乎？详此之言大人，实指能成革命大业之群众而言。《易》与《春秋》相表里，《春秋》离据乱，进升平，又由升平而进太平。非群众皆成大人，何得革据乱之污习，致太平之盛治乎？利见大人者，人皆大人，互相利见也。若群众共戴一人为大人，则群品污下可知。斯乃最不利见者，而九五之盛，固如此乎？</p>
<p>有问：“此爻利见大人，先生作两解，而不必同旨，未免任意说经。”答曰：易道广大，无所不包通。故《系辞传》曰；“书不尽言，言不尽意。”圣人以无尽之意，难以言宣。故假象以广喻。广喻者，谓可从多方面去理会，而不宜执一例以求之也。汉人言象，多作譬喻解。故得圣人之意者，或于象中，取其少分相似。如言潜能运物，由微至着。则于大人利见，只取盛者一义，以为比况。至言群众猛进，一切改革，趣向至治，则于大人利见，取义又别。此《易》象之所以为妙也。使象而可以一端解之，则圣人作《易》，何故其辞皆象，而不朴实说义，使义尽辞中哉？</p>
<p>上九，亢龙，有悔。</p>
<p>王肃曰：“穷高曰亢。”干宝曰：“亢，过也。九五盛而得中。上犹健行不已，故过而有悔也。”夫乾元为万物始，健行不已，其本性也。故天道之行，天道，谓乾元也。其行，则健而不已也。无所谓亢。疑天道有亢，则是以察物之智而测天也。更何所悔？天道之行，健而又健，恒无已止，惟其诚之至也。天道无作意而成化，何悔之有？亢而有悔者，就物言之也。万物资于乾元以始。既始，则日益壮盛。壮盛极，而不得不归于究。究者，究尽。物过盛即亢，必归究尽。此物则之不易也，故物至于盛极而亢，则有悔矣，为其邻于尽也。盛极时，非遽尽也。而灭尽之机，于此已伏，故曰邻于近。夫物不能无亢，而非天道之可以亢言，前既明之矣。故此爻曰亢龙，则以喻夫物之处盛极之运也。夫物秉天道以生，物既生，而天道固在物也。然物生，即囿于成型，而天道隐。隐者，谓物日益成为滞碍之物，天道乃被锢也。物盛而至其极，则成型益固。天道将不得流行，而物失其性矣。物秉天道以生，即天道是物之本性。物之囿于成型也日益甚，既足以障碍天道之流行，故是物之丧失其本性。物失其性，则未有能生者也。不归于灭尽不得也。灭尽之谓究。物盛而极，将违失天道，是物之穷也。故以亢龙象之。九五飞龙在天，是恰到好处。上九之龙，欲更上乎？则穷高而无可复之，故是亢龙。以喻物之极盛而穷也。夫天道之行，健而又健，莫可为阻者。物至极盛，而益成滞碍，以违天道，则必为天行之所摧灭。天行，犹言天道之行。灭故所以生新，以此见天道生生之仁也。物生而有成型，至于盛之极，而益为成型所限，将无以继天。天道，亦省云天。继字，甚吃紧。万物本资于天道以生，然物既生，则将渐成为机械性的死物，而不能显发其所得于天之生生之仁，故云无以继天也。此其所以穷也。推而言之，凡人事之处满居盈，而有违于天道生生之仁者，皆天之所不佑，而其穷以至究也，无可幸而免矣。近者希特勒当德国勃兴之运，而凶狡以逞，卒陷其族类于危亡。亢龙之象，其寄意深远哉！</p>
<p>用九，见群龙无首。吉。</p>
<p>《乾坤》二卦，有用九用六之文。向来易家解此，似均欠正确。惟清儒胡煦《周易函书》，别创一义。颇觉新颖。其说如详引之，殊嫌繁。简述则不便初学，故不叙及。胡氏书北平尚流行，武昌官书处，杭州文澜阁，亦皆有之。余昔颇主其说，后渐怀疑。将来或另为一文评之。窃意《干》《坤》二卦，所以有用九用六之文者，盖乾坤实非可分折为二片。言干，而坤在其中也。言坤，而干在其中也。今《乾卦》六爻皆阳，则于乾坤大备之全作用中，而特举干以言，故曰用九。九者阳数，干也。《坤卦》六爻皆阴，则亦于乾坤大备之全作用中，而特举坤以言，故曰用六。六者阴数，坤也。故用九用六云者，明乾坤皆用也。其体则太极也。亦云太易。太极本寂然无形，而其显为大用，则有乾坤二方面可言。只是二方面，不可截作二片也。余《新论》之言翕辟，实与《大易》互相发明，学者详之可也。</p>
<p>六十二卦，皆本乾坤，故更无用九用六之文。</p>
<p>今人不解《新论》。有引严又陵译《天演界说》，翕以聚质，辟以散力等语，谓此为《新论》翕辟之说所本，此乃大谬。又陵以翕辟言质力，其所谓质力，乃科学上之观念。《新论》中卷《功能章》，已辨之甚明，而读者犹如此误解，何耶？又复须知，《易》者象也，其辞非直抒一义，而假象以寓无尽之意。故学《易》者，若果通象，则必不拘一例以求之。而可从多方面去理会，亦必各有义界而观念不致相混。如科学上质力之观念，固可假《系辞传》中翕辟二词以言之，但只是借用，而与《系辞传》本义不必相符。</p>
<p>《新论》则站在哲学或玄学之立场，其以翕辟显大用流行之妙，与《系辞传》辟户之谓干，阖户之谓坤，意义颇有相通。但《系辞传》辟户阖户之象，须善解，方不陷于谬误。辟户只是开发的意思，阖户只是收凝的意思。不可误计一阖一辟不同时也。因明学言，譬喻，只取少分相似，不可求全肖。《易》之取象，往往亦然。玆不暇具论。</p>
<p>若夫科学上质力之观念，《大易》亦可赅摄。《易纬》太易含三始。气之始，《新论》所谓翕与辟也。气者，用义，余已言之。大用流行，即有翕辟二方面，义详《新论》。</p>
<p>形始，余以动势迅疾解之，已见前文。此与科学上能力之观念相通。</p>
<p>质始，便与科学上物质之观念略近。</p>
<p>三始之义，须善解，不可妄作三截去会。以《新论》摄之，形质二始，皆于翕上，别义说之耳。形始者，《新论》所谓翕势之将兆乎形，亦名形向者也。形向者，谓有成为形物的倾向。质始者，《新论》所谓翕势之分化，为各个动圈。幻似有质，亦名小一者也。详《新论转变》、《成物》诸章。</p>
<p>又复须知，科学上之质力，亦可以阴阳言之。《易》之阴阳二名，本无处不可应用。如以乾坤言，则干阳而坤阴也，以翕辟言，则辟阳而翕阴也。以心物言，则心阳而物阴也。此皆就哲学上言之。若就科学上所谓质力言，则不妨说力阳而质阴。然就哲学言之，科学所谓能力，实亦属阴，而不得属阳。唯心或神说为阳耳。就人生论言之，如理为阳，而欲为阴也。善为阳，而恶为阴也。君子为阳，而小人为阴也。治为阳，而乱为阴也。如上所举，已示方隅。阴阳二名，皆最大之公名。唯视所表，而定其义。义各有据，不可混淆。此治《易》者所不可不知。学者昧于正名定辞，不独难读《易》，而亦无可解《新论》。闻更有以俚俗之知，教徒之僻，而驳《新论》者，余惟一笑置之而已。</p>
<p>见群龙无首者，于大用流行，而特举干之方面以言。则见众阳俱为君长，更无有超越众阳而为首出之上神者，故以群龙无首象之。如《乾卦》，自初九，九二，乃至上九，是谓众阳。且不独《乾卦》而已，坤之元即乾元，是《坤卦》六爻，所表之一切动端，或一切物事，皆干阳隐为之主。坤阴非离干阳而独在也。六十二卦，皆阴阳相待成变。而凡阴皆以阳为主。阴为质，而阳为神。遍运乎群阴之中而为其宰者，阳也。故《乾卦》众阳，已统摄六十三卦之阳。易言之，六十四卦，三百八十四爻，所表一切动端，或一切物事，莫非乾元也。故以群龙象众阳焉。既于一切动端，或一切物事，而皆见为乾元。则非独不承认有超越万有之上神，即亦不可离现象而觅本体，乃即于一切现象而识本体，故为群龙无首之象。呜呼！斯义微矣，至矣！</p>
<p>譬如于甲沤，而识其体即是大海水。于乙沤，而亦识其体即是大海水。乃至于无量沤，皆然。由此譬况，可知无有超脱现象而独尊之本体。颇与群龙无首义符。哲学家或计本体为超越于现象之上，及以为本体隐于现象界之后，而为现象作根源者。此皆妄计有首也。佛家所说生灭法，即目现象界。其所谓不生灭法，即真如，是为万法本体。然彼决不许说真如自身有变易。易言之，即不许说生灭法是真如所成。如此，则生灭与不生灭，截成二界。《新论》责其析体用为二，诚探得其根本迷谬。夫体超用外，亦即有首。折以《大易》，而佛氏毕竟非知道者，无可曲护已。</p>
<p>复次以治化言，则人道底于至治之休。其时，人各自治，而亦互相为理也。人各自尊，而亦互不相慢也。人各自主，而亦互相联系也。人各独立，而亦互相增上也。增上者，扶助义，借用佛典名词。人皆平等，而实互敦伦序也。全人类和谐若一体，无有逞野志，挟强权，以劫制众庶者。此亦群龙无首之众。《春秋》太平，《礼运》大同，皆自乾元之义，推演而出。</p>
<p>自初九至此，通为爻辞，与卦辞并称《系辞》。孔子或采古之占辞而修正之，另予以新义。即当视为孔子所作。《彖》、《象》皆所以发明卦爻辞，参观之，则其义自见矣。</p>
<p>《彖》曰：大哉乾元，万物资始，乃统天。</p>
<p>刘瓛曰：“彖者，断也，断一卦之才也。”王弼《易略例》曰：“夫彖者何也，统论一卦之体，明其所由之主者也。”此亦孔子所作。大哉乾元，赞乾元始万物之道大也。《程傅》。按乾元者，干即是元，故曰乾元。元者，仁也。仁体备万理，含众善。偏言之，则与亨、利、贞并举。偏言之者，如偏取其始物之一义而言，则云：元，始也。亨，通也。利，和也。贞，正固也。详《子夏传》。专言之，则仁统万德，亨、利、贞皆仁也。专言之者，谓专就仁之全体而言之也。此言乾元，即专指仁体而目之。万物资始者，仁体生生不息，万物所资之以始。先儒云：生天生地，生人生物，只是此个仁体。譬如众沤，资始于大海水也。大海水，喻仁体。众沤，喻万物。乃统天者，统者统御。天，谓诸星球或星云。诸天灿然散着，皆乾元以为资而肇始，故曰统天。夫诸天乃形气之最大者，大且为乾元之所统，而况物之细者乎。</p>
<p>云行雨施，品物流形。</p>
<p>此言乾元始万物，而大亨通也。云行雨施，喻乾元生生之力，油然沛然，盛大而不可御。品物，物类不一而各成其章之谓。流形者，流，谓流行。形，即谓品物各成其形。乾元以其刚健之力，流行于品物成形之中而无不贯。所以为大亨也。</p>
<p>大明终始，六位时成，时乘六龙以御天。</p>
<p>此通释利贞之义。大明，谓乾元也。乾元之体，明觉湛然，此明觉一词之意义极渊微，非有明解觉了之相可得故。湛然，形容其冲寂之至也。无知而无不知。无知者，非有知解之相故，亦非预储有对于一切事物的知识故。无不知者，此明觉湛然之体，是一切知识之源故。故谓之大明。《易纬》云“清净照哲”，盖本此。终始者，言此大明之体，其德纯健不息，乃万物所资之以成终成始也。万物之所以始而终，终则又始，皆资乎大明纯健之体，以成其终始。哲学家如印度数论，以为万物之生，亦由迷闇。西洋叔本华等，有所谓盲目追求的意志，皆不识乾元。六位，六爻之位，所以表物之终始也。时成，随时而成其化也。物之始也，有所以始之理，非虚妄也。其终也，全其所以始之理而终，亦非虚妄。夫万物所以终始者，皆由乾元刚健之德，随时成化，而无穷竭故也。六龙、六爻皆阳，故以龙象之。乘者、载而有之之谓。天，亦谓乾元也。乘龙御天者，言万物资乾元以始。既始，即物有自相，则乾元遂为物所载有而内足于己者。譬如众沤，资于大海水以始，既始，即沤有自相，则大海水遂为沤所载有而内足于己者。内足者，无待于外。而其充实不可以已，故日益上达，极乎实现乾元性体而无所亏。乾元性体四字，系复词。于是德用无穷，若龙之乘云气以御天，而神变不测也，故曰以御天。干之六爻，皆取象于龙。由潜而见，而跃，而飞在天，是谓御天。此以象物之实现其乾元性体也。</p>
<p>乾道变化，各正性命。保合太和，乃利贞。</p>
<p>乾道变化者，言干，即有坤。阴阳相待而变化成，万物繁然并生，至赜而不可恶。自然界，繁赜极矣。而有物有则，不可厌恶也。至动而不可乱。（附说）故知品物虽万殊，而各得乾道之大正，大正之大，赞词也。正者，正直，无迷乱故，不颠倒故，故谓之正。乾道只是正。道者，由义，乾元为万物所由之而成。故变元言道。其实，乾道即谓乾元。以为其性命。自乾元之赋予于物而言，则曰命。自物之秉受乾元以生而言，则曰性。此无妄之象，所以云物与无妄也。与，犹畀也。谓天命于万物，皆畀以无妄之理。无妄，犹云正。天命谓乾元也。物资乾元以始，假说为天命之畀于物。《论语》“人之生也直”与此云各正性命，互相印证。可见《论语》散见之言，必通《大易》，而后可得其根源。佛家说万物缘起，无明为导首。无明者，迷闇义，惑乱义。缘起亦云缘生。佛家有十二缘生之论，而无明于十二缘中居其首。可参看余所著《佛家名相通释》。《大乘涅槃经》卷四十云：“善男子，一切众生，身及烦恼，俱无先后，一时而有。佛书言烦恼，即惑义，乱义。其意义甚深微，即谓有一种迷闇的实法也。世俗以身心有不畅时，便名烦恼，此非佛书所云烦恼，切忌误会。虽一时有，要因烦恼而得有身，终不因身有烦恼也。”详彼所云，要因烦恼而得有身，则以烦恼为众生之本。与此中各正性命义；根本殊途。佛氏不识乾元性海，乾元性海四字，系复词。海者，形容其至大无外，含藏万理，万德，万化，无穷尽也。妄计有惑乱法，为物所资始，毁生人之性，趣寂灭之乡，岂不惜哉？佛之徒，崇佛籍而抑圣经，妄诋孔子以人乘，愚不可救，罪不可逭。保合太和者，太和，谓乾元性海，虽以反而成化，乾元，阳也。其成化时，必凝为坤，此即一种反作用，所谓阴也。要归于太和。太者，赞词，和之至也。太和，仁也。黑格尔有见于反，而不识仁，正是未见乾元性体。保谓常存，合谓常和。二语本《程傅》保合，谓不失其太和也。常存，常和，正是工夫。却即于此见本体，须深玩。君子坦荡荡，圣人从心所欲而不逾距，一己之保合也。凡有血气，莫不尊亲，言众生莫不互相尊，互相亲也。天下为公，毋或以强凌弱，众暴寡，全人类之保合也。保合太和，是以利且贞。</p>
<p>附说：万物恒在变动不居之中。而其动也，若有自由意志，而非迷乱。试通观全宇宙之发展，自无机物而有机物，又由动物以至人类，一步一步，以渐显发其极崇高而无限之灵明，则知万变不息之乾元性体，元无迷乱，所以谓之大明也。</p>
<p>首出庶物，万国咸宁。</p>
<p>此结归乾元，而重赞之也。首出庶物者，以大君超越庶物，喻乾元性体，独立无匹也。前言用九见群龙无首者，谓即用即体，非有超脱于大用流行之外而独在之体也。譬如于众沤，而见其即是大海水，非可离一一沤，而别觅大海水也。此言首出庶物者，乾元既为万物之本体，今克就乾元而言，则乾元自是超越万物而独立无匹。譬如众沤，是大海水之所为。若克就大海水言，则大海水亦是超越众沤而独立。两义互不相妨。万国咸宁者，以大君统万国，而万国咸宁。古代中国，内而九州，外而四裔，无数国家，联合而共戴一王。喻乾元始万物，而万物各正也。万物各得大正之理，以为其性命。大正，谓乾元也。</p>
<p>《象》曰：天行健，君子以自强不息。</p>
<p>李鼎祚曰：“象者，象也。取其法象卦爻之德。”伊川曰：“卦下象，解一卦之象。爻下象，解一爻之象，诸卦皆取象以为法。”亦孔子作。</p>
<p>天行健者，虞翻曰：“天一日一夜，过周一度，故自强不息。”朱子《语录》：“天形苍然。南极入地下三十六度，北极出地上三十六度，状如倚杵。其用则一昼一夜，行九十余万里。人一呼一吸为一息，一息之间，天行已八十余里。人一昼一夜，有万三千六百余息，故天行九十余万里，天之行健可知。”按今天文家言，太阳自身旋转，大概需时二十五日有余，才兜一转。地球自转，经二十四小时一周。公转，经三百六十五日五小时四十八分四十六秒，绕太阳一周。诸天皆运转不已，故云行健。此以天之行健，喻乾元之化，至健而无留滞也。夫大用流行，大用，谓乾元也。若即用而显其体，亦得名之以太极。譬如于众沤，而不作沤相观，直显其是大海水。则于一一沤，而径以大海水名之亦得。夫乾元本大用之名，而亦可名为太极者，以即用显体故耳。自无而有。《易纬》云：“易起无，从无入有。”此义深微至极。但切忌误会，以为从无入有，可分先后二阶段，先时是无，后时由无成有，若作是想，便成大迷谬。夫无者，言乎宇宙本体，所谓太极或太易是也。体则寂然无形，故说为无，非空无之无。有者，言乎本体之显为大用，所谓乾元是也。譬如大海水，全现作众沤。大海水，喻体。众沤，喻用。众沤与大海水，非异，非不异。非不异者，大海水，全现作众沤。一一沤相，不即是大海水相故，故非不异。非异者，众沤之体，即是大海水故，非离大海水别有一一沤之自体故，故非异。由非不异与非异义故，众沤与大海水，元无先后。由此譬喻，应知无者，以体言。有者，以用言。用，是体之自身现为如是用相。体，是用之本体。体用，非不异，而复非异。云何可分先后？是故言无，即已有。言有，即本无。故有无，非可作先后二阶段想。总之，至有元是至无，至无而竟至有。宇宙本源，其妙不可致诘。有也者，言其生生之盛也，言其变化不测也，万物固资生化之势能以成。生化之势能，即说为有，亦名乾元。但就万物言，则万物本无实，惟依生化势能，诈现物相，喻如水中游洑已耳。游洑，洄流中波粒也。水，喻生化势能。游洑，喻万物。生化势能虽成万物，而其阴驱潜率乎物也，常使物舍故创新，而无一瞬可容暂住。故曰万物本无实也。此生化势能，只是生而不有，故乃不穷于生。才生即灭，才灭即生，如此，则常生而实未有所生也。使其有之，则一度生已，即成滞碍。岂得生生不息乎？化而不留，故乃不竭于化。变化常新，何故之留。以是知其健而又健，德至盛也，故以天之行健象之。</p>
<p>生而不有，化而不留，此《大易》了义也。老、庄于此，乃以沦虚溺静之习，只从任运处理会。谓其只见为任自然之运行，而不见其本于刚健之德也。却不悟生而不有，化而不留者，正由其德至健。故生化之威势，如是其迅疾，而毫无所滞也。不有、不留，即是生化之威势迅疾，新新而起，绝无凝滞。老、庄不曾理会天德之健，天德，谓乾元。于是其宇宙观，人生观，及修养之要，治化之道，皆与吾儒异趣，所谓差毫厘而谬千里者也。此意容当别论。</p>
<p>君子以自强不息者，此言人当体乾元之健德，尽其在己，而无所亏也。天道不唯任运而已，任自然之运行，曰任运。天道，谓乾元，后仿此。要本之健德。董子云：“天积众刚以自强，可谓达于天化。”天化，犹云乾道变化。天道固是任运，然实由其积众刚以自强，故若无为而化耳。道家不知天德之健，是其大谬。人道当体天德之健而实现之，积至刚以持之终身。百年之内，万变之繁，无一息不在强毅奋发之中。智周万物，而不敢安于偷以自固。秦以后儒者，怠于求知，不自强也。道济天下，而不敢溺于近以自私。吉凶与民同患，犯天下之大不韪，任天下之重，是道济天下者也。近者，卑近。凡为一己之嗜欲，与名利权势等计者，皆习于卑近，未能自强也。立成器以为天下利，其勇于创作也。器物之新创，固是立成器。政治与社会度制之改造，亦然。洗心退藏于密，其严于自修也。凡私意、私欲、种种杂染，皆心之障，必涤去务尽，是曰洗心。密者，渊微幽独之地。天理不昧，而隐然在中者也。退藏者，存养而勿失之。退者，返求义。存养工夫，只是向里着力也。此所以体干之由初至上，潜见跃飞，积健不已，尽人道而合天德，故曰君子以自强不息也。智周万物，至洗心退藏，皆本《系传》。此君子自强之实也。汉人象数，于此等处，全没理会。宋学只道洗心退藏，而参以禅师宗教气味，又多失孔门渊泉时出意思。以者，用也。君子实用自力，以修其所固有之天德，非可曰天德在我，不假修为也。夫人禀天德以生，既生，则形气限之，而天德难显也。若非人能奋其自力，以修养所性之德，则将蔽于形气，而不得显发内在宝藏。所性之德者，此天德乃为吾人所禀之以为性者，故云。内在宝藏，亦谓天德。此人道所以常陷于险阻也。《坎卦》之象，其取义极深远，而忧虞已切矣。《坎卦》，阳锢于阴，人道之大险也。阳谓天德，阴谓形气。《论语》：“人能弘道，非道弘人。”道，犹此云天德也。道者，人所固有。故人能强于自修，以弘大其道也。然道虽在人，而人若不能自强以体道，即心为形役，而人乃丧道以成为顽物，故非道可以弘大其人也。义与《易》通。所贵君子体天德之健，以自强不息也。</p>
<p>天德者，万德皆备之称。而一言乎健德，则已统万德也。健，仁也。仁者，生生也。生生不息者，健之至也，故曰健，仁也。人道体天德，体其健而至矣。</p>
<p>健即无挂碍，挂者，陷于迷乱，不堪向上。如马挂于隘，不可进也。碍者，种种滞碍。如水浑浊，无明净相。健即澈体刚明，一直向上，如日之升，故无挂碍。无挂碍，则虚寂矣。道家贵虚静，佛氏证空寂。空寂一词，解见《新论》。然《大易》于虚寂意思，引而不发者，何耶？虑人之沦虚溺寂也。体天德者，体其健，而虚寂凝焉，凝者，虚寂貌。谓无迷乱杂染相。生化茂焉。体其虚寂，则将有逆生化而反人生。如佛氏之出世。亦或委心任运，而归颓废。斯尤下劣之极。道家之学，至庄子而弊极矣。故曰体天德者，体其健而至矣。余少嗜老、庄，旋复不契。三十以后，勤探佛氏，而卒不与同。平生饱经忧患，愿在求真，仰观俯察，近反远取。近反者，反求之身心间。远取者，博求之物界也。久之脱然超悟，证以《大易》，乃有冥契。参看《新论》中卷《功能章》。此理非可从文字悟入，要在自得之，而后于古人知所抉择耳。</p>
<p>天行健，明宇宙大生命，常创进而无穷也，新新而不竭也。君子以自强不息，明天德在人，而人以自力显发之，以成人之能也。此中天德，即上云宇宙大生命，常创进无穷，新新不竭者是。吾人之生命，即是宇宙大生命，元来不二，故曰天德在人。</p>
<p>《系辞传》曰：“圣人成能。”此《易》之大义也。人能未进，无以显天德也。侈言天德之虚寂，而使人法之，以起修，求证。求证者，谓求证得虚寂的本体，释道之学是也。人将耽虚溺寂，以为享受自足，而忽视现实生活，不能强进智力以裁成天地，辅相万物，备物致用，以与民群共趋于富有日新之盛德大业。不能二字，一气贯下读之。以上，须参考《系辞传》。是健德遏绝，而乾元性海，有枯竭之患也。新论融空寂于生化之中，以救耽空溺寂之病。颇闻世俗佛徒不学者，妄兴攻诋。盲俗习非成是，千余年矣，固非一旦可廓清也。汉以来，《易》学首亡于经师，复厄于二氏，中夏之衰，有由来矣。</p>
<p>自天化言，天化，犹言乾道变化，亦即前云生化势能。生物进化，固若有大力者负之而趋，大力者，指生化势能而言。而非生物自力所造也。其实，生物若不自努力，以发挥其固有之潜能，（附说）则又何有变迁进化之事乎？《大易》明天化，而必重人能，言人能，即必注重生物自身之努力可知。真达天人之际，非世学所逮闻也。</p>
<p>附说：此中潜能，即谓生化势能，乃生物所禀之以为性者，切勿误会为本能。盖生化势能，即是宇宙大生命，万物莫不禀此而生。本能则是生物由适应环境之努力而习成者。习惯之势力，储蓄既久，成为种族经验。如鼠生而畏猫是也。故本能亦与生俱有，然若谓本能即是此中所云潜能，则大误矣。</p>
<p>达尔文虽知生物之战胜环境，由其自身之努力，然实不了生命。柏格森、杜里舒诸氏，于生命颇有体验，但所体验者，生类从无始来，一切习气之潜跃者而已。此意略见《新论》中卷《功能章》。彼等终不识乾元性海也。其所云生之冲动，非天德之健也。是习，而非性也。斯义当别为文论之。</p>
<p>已释大象，小象从略。小象，即爻下象。此孔子自释其爻辞也。今次当疏《坤卦》。</p>
<h6 id="阅读日期-2026年07月17日-2026年07月17日-共-1-天">阅读日期：
2026年07月17日-2026年07月17日 共： 1 天</h6>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
<script src="https://giscus.app/client.js"
        data-repo="hbaolong/hbaolong.github.io"
        data-repo-id="R_kgDOLetDQg"
        data-category="General"
        data-category-id="DIC_kwDOLetDQs4CfLEl"
        data-mapping="url"
        data-strict="0"
        data-reactions-enabled="1"
        data-emit-metadata="1"
        data-input-position="top"
        data-theme="preferred_color_scheme"
        data-lang="zh-CN"
        crossorigin="anonymous"
        async>
</script>
</body>
</html>
