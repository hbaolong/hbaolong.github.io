<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>第三同读之曲礼</title>
  <style>
    html {
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 12px;
      }
      h1 {
        font-size: 1.8em;
      }
    }
    @media print {
      html {
        background-color: white;
      }
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    svg {
      height: auto;
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, Consolas, 'Lucida Console', monospace;
      font-size: 85%;
      margin: 0;
      hyphens: manual;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
</head>
<body>
<header id="title-block-header">
<h1 class="title">第三同读之曲礼</h1>
</header>
<p>% <span class="citation" data-cites="第三同读">@第三同读</span> <span
class="citation" data-cites="韩宝龙">@韩宝龙</span> <span
class="citation" data-cites="泡泡">@泡泡</span> <span class="citation"
data-cites="丽丽">@丽丽</span> <span class="citation"
data-cites="远山">@远山</span> <span class="citation"
data-cites="蔡美娟">@蔡美娟</span> <span class="citation"
data-cites="小龙儿">@小龙儿</span></p>
<h1 id="曲礼上">1、曲礼上</h1>
<h2 id="第一部分">第一部分</h2>
<h3 id="初曲礼的精神准备">初：曲礼的精神准备</h3>
<p>《曲礼》曰：“毋不敬，俨若思，安定辞。”安民哉！</p>
<p>傲不可长，欲不可从，志不可满，乐不可极。</p>
<h3
id="二有了曲礼后的人是什么样子的">二：有了曲礼后的人是什么样子的。</h3>
<p>贤者狎而敬之，畏而爱之。</p>
<ul>
<li><p>爱而知其恶，憎而知其善。</p></li>
<li><p>积而能散，安安而能迁。</p></li>
<li><p>临财毋苟得，临难毋苟免。</p></li>
<li><p>很毋求胜，分毋求多。</p></li>
<li><p>疑事毋质，直而勿有。</p></li>
</ul>
<p>若夫，坐如尸，立如斋。礼从宜，使从俗。</p>
<h3
id="三从上面的样子进一步定义礼的作用">三：从上面的样子，进一步定义礼的作用。</h3>
<p>夫礼者所以</p>
<ul>
<li><p>定亲疏，</p></li>
<li><p>决嫌疑，</p></li>
<li><p>别同异，</p></li>
<li><p>明是非也。</p></li>
</ul>
<p>礼，不妄说人，不辞费。</p>
<p>礼，不逾节，不侵侮，不好狎。</p>
<p>修身践言，谓之善行。行修言道，礼之质也。</p>
<p>礼闻取于人，不闻取人。礼闻来学，不闻往教。</p>
<h3
id="四进一步描述礼在社会各个层面的作用">四：进一步描述礼在社会各个层面的作用。</h3>
<ul>
<li><p>道德仁义，非礼不成；</p></li>
<li><p>教训正俗，非礼不备。</p></li>
<li><p>分争辨讼，非礼不决。</p></li>
<li><p>君臣上下父子兄弟，非礼不定。</p></li>
<li><p>宦学事师，非礼不亲。</p></li>
<li><p>班朝治军，莅官行法，非礼威严不行。</p></li>
<li><p>祷祠祭祀，供给鬼神，非礼不诚不庄。</p></li>
</ul>
<p>是以君子恭敬撙节退让以明礼。</p>
<h3
id="上最后通过反例来说明礼对人的重要性">上：最后，通过反例来说明礼对人的重要性，</h3>
<p>鹦鹉能言，不离飞鸟；猩猩能言，不离禽兽。今人而无礼，虽能言，不亦禽兽之心乎？夫唯禽兽无礼，故父子聚麀。是故圣人作，为礼以教人。使人以有礼，知自别于禽兽。</p>
<p>太上贵德，其次务施报。</p>
<p>礼尚往来。往而不来，非礼也；来而不往，亦非礼也。</p>
<p>人有礼则安，无礼则危。</p>
<p>故曰：礼者不可不学也。</p>
<p>夫礼者，自卑而尊人。虽负贩者，必有尊也，而况富贵乎？</p>
<p>富贵而知好礼，则不骄不淫；贫贱而知好礼，则志不慑。</p>
<p><code>慑，丧气，</code></p>
<h2 id="第二部分">第二部分</h2>
<h3 id="一生的大节点">一生的大节点</h3>
<p>人生十年曰幼，学。</p>
<p>二十曰弱，冠。</p>
<p>三十曰壮，有室。</p>
<p>四十曰强，而仕。</p>
<p>五十曰艾，服官政。</p>
<p>六十曰耆，指使。</p>
<p>七十曰老，而传。</p>
<p>八十、九十曰耄，七年曰悼，悼与耄虽有罪，不加刑焉。</p>
<p>百年曰期，颐。</p>
<p>大夫七十而致事。若不得谢，则必赐之几杖，行役以妇人。适四方，乘安车。自称曰老夫，于其国则称名；越国而问焉，必告之以其制。</p>
<p>谋于长者，必操几杖以从之。长者问，不辞让而对，非礼也。</p>
<h3 id="为人子的行为规范">为人子的行为规范</h3>
<p>凡为人子之礼：冬温而夏清，昏定而晨省，在丑夷不争。</p>
<p>夫为人子者，三赐不及车马。</p>
<p>故州闾乡党称其孝也，兄弟亲戚称其慈也，僚友称其弟也，执友称其仁也，交游称其信也。</p>
<p>见父之执，不谓之进不敢进，不谓之退不敢退，不问不敢对。此孝子之行也。</p>
<p>夫为人子者：出必告，反必面，所游必有常，所习必有业。恒言不称老。</p>
<p>年长以倍则父事之，十年以长则兄事之，五年以长则肩随之。群居五人，则长者必异席。</p>
<p>为人子者，居不主奥，坐不中席，行不中道，立不中门。食飨不为概，祭祀不为尸。听于无声，视于无形。不登高，不临深。不茍訾，不茍笑。</p>
<p>孝子不服暗，不登危，惧辱亲也。父母存，不许友以死。不有私财。</p>
<p>为人子者：父母存，冠衣不纯素。孤子当室，冠衣不纯采。</p>
<p>幼子常视毋诳，童子不衣裘裳。立必正方。不倾听。长者与之提携，则两手奉长者之手。负剑辟咡诏之，则掩口而对。</p>
<p>从于先生，不越路而与人言。遭先生于道，趋而进，正立拱手。先生与之言则对；不与之言则趋而退。</p>
<p>从长者而上丘陵，则必向长者所视。</p>
<p>登城不指，城上不呼。</p>
<p>将适舍，求毋固。将上堂，声必扬。户外有二屦，言闻则入，言不闻则不入。将入户，视必下。入户奉扃，视瞻毋回；户开亦开，户阖亦阖；有后入者，阖而勿遂。毋践屦，毋踖席，抠衣趋隅。必慎唯诺。</p>
<h2 id="第三部分">第三部分</h2>
<h3 id="待客入门">待客入门</h3>
<p>大夫、士出入君门，由闑（niè，门栓）右，不践阈（yù，门槛）。</p>
<ul>
<li><p>凡与客入者，每门让于客。</p></li>
<li><p>客至于寝门，则主人请入为席，然后出迎客。</p></li>
<li><p>客固辞，主人肃客而入。</p></li>
<li><p>主人入门而右，客入门而左。</p></li>
<li><p>主人就东阶，客就西阶，客若降等，则就主人之阶。</p></li>
<li><p>主人固辞，然后客复就西阶。</p></li>
<li><p>主人与客让登，主人先登，客从之，拾级聚足，连步以上。</p></li>
<li><p>上于东阶则先右足，上于西阶则先左足。</p></li>
<li><p>帷薄之外不趋，堂上不趋，执玉不趋。堂上接武，堂下布武。室中不翔，并坐不横肱。授立不跪，授坐不立。</p></li>
</ul>
<h3 id="伺候长者">伺候长者</h3>
<ul>
<li><p>凡为长者粪之礼，必加帚于箕上，以袂拘而退；其尘不及长者，以箕自乡而扱之。</p></li>
<li><p>奉席如桥衡，请席何乡，请衽何趾。席：南乡北乡，以西方为上；东乡西乡，以南方为上。</p></li>
</ul>
<h3 id="待客交流">待客交流</h3>
<ul>
<li><p>若非饮食之客，则布席，席间函丈。主人跪正席，客跪抚席而辞。客彻重席，主人固辞。客践席，乃坐。</p></li>
<li><p>主人不问，客不先举。将即席，容毋怍。两手抠衣去齐尺。衣毋拨，足毋蹶。</p></li>
</ul>
<h3 id="讲课">讲课</h3>
<p>先生书策琴瑟在前，坐而迁之，戒勿越。虚坐尽后，食坐尽前。坐必安，执尔颜。长者不及，毋儳言。正尔容，听必恭。毋剿说，毋雷同。必则古昔，称先王。</p>
<p>侍坐于先生：先生问焉，终则对。请业则起，请益则起。父召无诺，先生召无诺，唯而起。侍坐于所尊敬，毋余席。见同等不起。烛至起，食至起，上客起。烛不见跋。尊客之前不叱狗。让食不唾。</p>
<h2 id="第四部分">第四部分</h2>
<p>侍坐于君子，君子欠伸，撰杖屦，视日蚤莫，侍坐者请出矣。</p>
<p>侍坐于君子，君子问更端，则起而对。</p>
<p>侍坐于君子，若有告者曰：「少间」，愿有复也；则左右屏而待。毋侧听，毋噭应，毋淫视，毋怠荒。游毋倨，立毋跛，坐毋箕，寝毋伏。敛发毋髢，冠毋免，劳毋袒，暑毋褰裳。</p>
<p>侍坐于长者，屦不上于堂，解屦不敢当阶。就屦，跪而举之，屏于侧。乡长者而屦；跪而迁屦，俯而纳屦。</p>
<p>离坐离立，毋往参焉；离立者，不出中间。</p>
<p>男女不杂坐，不同椸枷，不同巾栉，不亲授。嫂叔不通问，诸母不漱裳。外言不入于梱（kǔn，两门中间的方木桩。），内言不出于梱。</p>
<p>女子许嫁，缨；非有大故，不入其门。姑姊妹女子子，已嫁而反，兄弟弗与同席而坐，弗与同器而食。父子不同席。</p>
<p>男女非有行媒，不相知名；非受币，不交不亲。故日月以告君，齐戒以告鬼神，为酒食以召乡党僚友，以厚其别也。</p>
<p>取妻不取同姓；故买妾不知其姓则卜之。寡妇之子，非有见焉，弗与为友。</p>
<p>贺取妻者，曰：“某子使某闻子有客，使某羞。”</p>
<p>贫者不以货财为礼，老者不以筋力为礼。</p>
<p>名子者不以国，不以日月，不以隐疾，不以山川。</p>
<p>男女异长。男子二十，冠而字。父前，子名；君前，臣名。女子许嫁，笄而字。</p>
<p>凡进食之礼，左殽右胾，食居人之左，羹居人之右。脍炙处外，醯酱处内，葱渫处末，酒浆处右。以脯脩置者，左朐右末。客若降等执食兴辞，主人兴辞于客，然后客坐。主人延客祭：祭食，祭所先进。殽之序，遍祭之。三饭，主人延客食胾，然后辩殽。主人未辩，客不虚口。</p>
<p>侍食于长者，主人亲馈，则拜而食；主人不亲馈，则不拜而食。</p>
<p>共食不饱，共饭不泽手。毋抟饭，毋放饭，毋流歠，毋咤食，毋啮骨，毋反鱼肉，毋投与狗骨。毋固获，毋扬饭。饭黍毋以箸。毋嚃羹，毋絮羹，毋刺齿，毋歠醢。客絮羹，主人辞不能亨。客歠醢，主人辞以窭。濡肉齿决，干肉不齿决。毋嘬炙。</p>
<p>卒食，客自前跪，彻饭齐以授相者，主人兴辞于客，然后客坐。侍饮于长者，酒进则起，拜受于尊所。长者辞，少者反席而饮。长者举未釂，少者不敢饮。长者赐，少者、贱者不敢辞。赐果于君前，其有核者怀其核。御食于君，君赐余，器之溉者不写，其余皆写。</p>
<p>馂余不祭。父不祭子，夫不祭妻。御同于长者，虽贰不辞，偶坐不辞。羹之有菜者用梜，其无菜者不用梜。</p>
<p>为天子削瓜者副之，巾以絺。为国君者华之，巾以绤。为大夫累之，士疐之，庶人龁之。</p>
<h2 id="第五部分">第五部分</h2>
<h3 id="section"></h3>
<p><em>父母有疾</em></p>
<ul>
<li><p>冠者不栉（zhì，梳头），</p></li>
<li><p>行不翔（本指鸟回旋而飞），</p></li>
<li><p>言不惰（态度懒散不敬），</p></li>
<li><p>琴瑟不御，</p></li>
<li><p>食肉不至变味，</p></li>
<li><p>饮酒不至变貌，</p></li>
<li><p>笑不至矧，怒不至詈。</p></li>
</ul>
<p>疾止复故。</p>
<ul>
<li><p>有忧者侧席而坐，</p></li>
<li><p>有丧者专席而坐。</p></li>
</ul>
<h3 id="送礼">送礼</h3>
<ul>
<li><p>水潦降，不献鱼鳖，</p></li>
<li><p>献鸟者拂其首，畜鸟者则勿拂也。</p></li>
<li><p>献车马者执策绥，献甲者执胄，献杖者执末。</p></li>
<li><p>献民虏者操右袂。</p></li>
<li><p>献粟者执右契，献米者操量鼓。</p></li>
<li><p>献孰食者操酱齐。</p></li>
<li><p>献田宅者操书致。</p></li>
<li><p>凡遗人弓者：</p>
<ul>
<li><p>张弓尚筋，弛弓尚角。</p></li>
<li><p>右手执箫，左手承弣。</p></li>
<li><p>尊卑垂帨。</p></li>
<li><p>若主人拜，则客还辟，辟拜。</p></li>
<li><p>主人自受，由客之左接下承弣；乡与客并，然后受。</p></li>
<li><p>进剑者左首。</p></li>
</ul></li>
<li><p>进戈者前其鐏，后其刃。</p></li>
<li><p>进矛戟者前其镦。</p></li>
<li><p>进几杖者拂之。</p></li>
<li><p>效马效羊者右牵之；效犬者左牵之。</p></li>
<li><p>执禽者左首。</p></li>
<li><p>饰羔雁者以缋。</p></li>
<li><p>受珠玉者以掬。</p></li>
<li><p>受弓剑者以袂。</p></li>
<li><p>饮玉爵者弗挥。</p></li>
<li><p>凡以弓剑、苞苴、箪笥问人者，操以受命，如使之容。</p></li>
<li><p>凡为君使者</p>
<ul>
<li><p>已受命，君言不宿于家。</p></li>
<li><p>君言至，则主人出拜君言之辱；</p></li>
<li><p>使者归，则必拜送于门外。</p></li>
<li><p>若使人于君所，则必朝服而命之；</p></li>
<li><p>使者反，则必下堂而受命。</p></li>
</ul></li>
</ul>
<p><strong>博闻强识而让，敦善行而不怠，谓之君子。君子不尽人之欢，不竭人之忠，以全交也。</strong></p>
<h2 id="第六部分">第六部分</h2>
<p>《礼》曰：「君子抱孙不抱子。」此言孙可以为王父尸，子不可以为父尸。</p>
<ul>
<li><p>为君尸者，大夫士见之，则下之。</p></li>
<li><p>君知所以为尸者，则自下之，尸必式。</p></li>
<li><p>乘必以几。</p></li>
</ul>
<p>齐者不乐不吊。</p>
<ul>
<li><p>居丧之礼，毁瘠不形，视听不衰。升降不由阼阶，出入不当门隧。</p></li>
<li><p>居丧之礼，头有创则沐，身有疡则浴，有疾则饮酒食肉，疾止复初。</p></li>
<li><p>不胜丧，乃比于不慈不孝。</p></li>
<li><p>五十不致毁，</p></li>
<li><p>六十不毁，</p></li>
<li><p>七十唯衰麻在身，饮酒食肉，处于内。</p></li>
<li><p>生与来日，死与往日。</p></li>
<li><p>知生者吊，知死者伤。</p></li>
<li><p>知生而不知死，吊而不伤；</p></li>
<li><p>知死而不知生，伤而不吊。</p></li>
<li><p>吊丧弗能赙，不问其所费。</p></li>
<li><p>问疾弗能遗，不问其所欲。</p></li>
<li><p>见人弗能馆，不问其所舍。</p></li>
<li><p>赐人者不曰来取。</p></li>
<li><p>与人者不问其所欲。</p></li>
<li><p>适墓不登垄，助葬必执绋。</p></li>
<li><p>临丧不笑。揖人必违其位。</p></li>
<li><p>望柩不歌。入临不翔。当食不叹。</p></li>
<li><p>邻有丧，舂不相。</p></li>
<li><p>里有殡，不巷歌。</p></li>
<li><p>适墓不歌。哭日不歌。</p></li>
<li><p>送丧不由径，送葬不辟涂潦。</p></li>
<li><p>临丧则必有哀色，执绋不笑，临乐不叹；</p></li>
<li><p>介胄，则有不可犯之色。</p></li>
<li><p>故君子戒慎，不失色于人。</p></li>
<li><p>国君抚式，大夫下之。</p></li>
<li><p>大夫抚式，士下之。</p></li>
<li><p>礼不下庶人，刑不上大夫。</p></li>
<li><p>刑人不在君侧。</p></li>
</ul>
<p>兵车不式。</p>
<ul>
<li><p>武车绥旌，德车结旌。</p></li>
<li><p>史载笔，士载言。</p></li>
<li><p>前有水，则载青旌。</p></li>
<li><p>前有尘埃，则载鸣鸢。</p></li>
<li><p>前有车骑，则载飞鸿。</p></li>
<li><p>前有士师，则载虎皮。</p></li>
<li><p>前有挚兽，则载貔貅。</p></li>
</ul>
<p>行：前朱鸟而后玄武，左青龙而右白虎。招摇在上，急缮其怒。进退有度，左右有局，各司其局。</p>
<ul>
<li><p>父之雠，弗与共戴天。</p></li>
<li><p>兄弟之雠不反兵。</p></li>
<li><p>交游之雠不同国。</p></li>
<li><p>四郊多垒，此卿大夫之辱也。</p></li>
<li><p>地广大，荒而不治，此亦士之辱也。</p></li>
</ul>
<p>临祭不惰。祭服敝则焚之，祭器敝则埋之，龟策敝则埋之，牲死则埋之。凡祭于公者，必自彻其俎。</p>
<h2 id="第七部分">第七部分</h2>
<p>卒哭乃讳。礼，不讳嫌名。二名不偏讳。逮事父母，则讳王父母；不逮事父母，则不讳王父母。君所无私讳，大夫之所有公讳。《诗》、《书》不讳，临文不讳。庙中不讳。夫人之讳，虽质君之前，臣不讳也；妇讳不出门。大功小功不讳。入竟而问禁，入国而问俗，入门而问讳。</p>
<p>外事以刚日，内事以柔日。</p>
<p>凡卜筮日：旬之外曰远某日，旬之内曰近某日。丧事先远日，吉事先近日。曰：“为日，假尔泰龟有常，假尔泰筮有常。”</p>
<p>卜筮不过三，卜筮不相袭。龟为卜，策为筮，卜筮者，先圣王之所以使民信时日、敬鬼神、畏法令也；所以使民决嫌疑、定犹与也。故曰：“疑而筮之，则弗非也；日而行事，则必践之。”</p>
<p>君车将驾，则仆执策立于马前。已驾，仆展軨、效驾，奋衣由右上取贰绥，跪乘，执策分辔，驱之五步而立。君出就车，则仆并辔授绥。左右攘辟，车驱而驺。至于大门，君抚仆之手而顾，命车右就车；门闾沟渠，必步。</p>
<p>凡仆人之礼，必授人绥。若仆者降等，则受；不然，则否。若仆者降等，则抚仆之手；不然，则自下拘之。客车不入大门。妇人不立乘。犬马不上于堂。故君子式黄髪，下卿位，入国不驰，入里必式。</p>
<p>君命召，虽贱人，大夫士必自御之。介者不拜，为其拜而蓌拜。祥车旷左，乘君之乘车不敢旷左；左必式。仆御、妇人则进左手，后右手；御国君，则进右手、后左手而俯。国君不乘奇车。车上不广欬，不妄指。立视五巂，式视马尾，顾不过毂。国中以策彗恤勿驱。尘不出轨。国君下齐牛，式宗庙。大夫士下公门，式路马。乘路马，必朝服载鞭策，不敢授绥，左必式。步路马，必中道。以足蹙路马刍，有诛。齿路马，有诛。</p>
<h1 id="曲礼下">2、曲礼下</h1>
<h2 id="第八部分">第八部分</h2>
<p>凡奉者当心，提者当带。</p>
<p>执天子之器则上衡，国君则平衡，大夫则绥之，士则提之。</p>
<p>凡执主器，执轻如不克。执主器，操币圭璧，则尚左手，行不举足，车轮曳踵。立则磬折垂佩。主佩倚，则臣佩垂。主佩垂，则臣佩委。执玉，其有藉者则裼；无藉者则袭。</p>
<p>国君不名卿老世妇，大夫不名世臣侄娣，士不名家相长妾。君大夫之子，不敢自称曰“余小子”；大夫士之子，不敢自称曰“嗣子某”，不敢与世子同名。君使士射，不能，则辞以疾；言曰：“某有负薪之忧。”侍于君子，不顾望而对，非礼也。</p>
<p>君子行礼，不求变俗。祭祀之礼，居丧之服，哭泣之位，皆如其国之故，谨修其法而审行之。去国三世，爵禄有列于朝，出入有诏于国，若兄弟宗族犹存，则反告于宗后；去国三世，爵禄无列于朝，出入无诏于国，唯兴之日，从新国之法。君子已孤不更名。已孤暴贵，不为父作谥。居丧，未葬，读丧礼；既葬，读祭礼；丧复常，读乐章。</p>
<p>居丧不言乐，祭事不言凶，公庭不言妇女。</p>
<p>振书、端书于君前，有诛。倒策侧龟于君前，有诛。龟策、几杖、席盖、重素、袗絺绤，不入公门。苞屦、扱衽、厌冠，不入公门。书方、衰、凶器，不以告，不入公门。</p>
<p>公事不私议。</p>
<p>君子将营宫室：宗庙为先，厩库为次，居室为后。凡家造：祭器为先，牺赋为次，养器为后。无田禄者不设祭器；有田禄者，先为祭服。君子虽贫，不粥祭器；虽寒，不衣祭服；为宫室，不斩于丘木。大夫、士去国，祭器不逾竟。大夫寓祭器于大夫，士寓祭器于士。</p>
<p>大夫、士去国：逾竟，为坛位乡国而哭。素衣，素裳，素冠，彻缘，鞮屦，素簚，乘髦马。不蚤鬋。不祭食，不说人以无罪；妇人不当御。三月而复服。</p>
<h2 id="第九部分">第九部分</h2>
<p>大夫、士见于国君，君若劳之，则还辟，再拜稽首；君若迎拜，则还辟，不敢答拜。大夫、士相见，虽贵贱不敌，主人敬客，则先拜客；客敬主人，则先拜主人。凡非吊丧、非见国君，无不答拜者。</p>
<p>大夫见于国君，国君拜其辱。士见于大夫，大夫拜其辱。同国始相见，主人拜其辱。君于士，不答拜也；非其臣，则答拜之。大夫于其臣，虽贱，必答拜之。</p>
<p>男女相答拜也。</p>
<p>国君春田不围泽；大夫不掩群，士不取麑卵。</p>
<p>岁凶，年谷不登，君膳不祭肺，马不食谷，驰道不除，祭事不县。大夫不食粱，士饮酒不乐。</p>
<p>君无故，玉不去身；大夫无故不彻县，士无故不彻琴瑟。士有献于国君，他日，君问之曰：“安取彼？”再拜稽首而后对。</p>
<p>大夫私行出疆，必请。反，必有献。士私行出疆，必请；反，必告。君劳之，则拜；问其行，拜而后对。国君去其国，止之曰：“奈何去社稷也！”大夫，曰：“奈何去宗庙也！”士，曰：“奈何去坟墓也！”国君死社稷，大夫死众，士死制。</p>
<p>君天下，曰天子。朝诸侯，分职授政任功，曰予一人。践阼临祭祀：内事曰孝王某，外事曰嗣王某。临诸侯，畛于鬼神，曰有天王某甫。崩，曰天王崩。复，曰天子复矣。告丧，曰天王登假。措之庙，立之主，曰帝。天子未除丧，曰予小子。生名之，死亦名之。</p>
<ul>
<li><p>天子有后，有夫人，有世妇，有嫔，有妻，有妾。天子建天官，先六大：曰大宰、大宗、大史、大祝、大士、大卜，典司六典。</p></li>
<li><p>天子之五官：曰司徒、司马、司空、司士、司寇，典司五众。</p></li>
<li><p>天子之六府：曰司土、司木、司水、司草、司器、司货，典司六职。</p></li>
<li><p>天子之六工：曰土工、金工、石工、木工、兽工、草工，典制六材。五官致贡，曰享。</p></li>
<li><p>五官之长，曰伯：是职方。其摈于天子也，曰天子之吏。天子同姓，谓之伯父；异姓，谓之伯舅。自称于诸侯，曰天子之老，于外曰公；于其国曰君。</p></li>
</ul>
<h2 id="第十部分">第十部分</h2>
<p>九州岛之长入天子之国，曰牧。</p>
<p>天子同姓，谓之叔父；异姓，谓之叔舅；于外曰侯，于其国曰君。</p>
<p>其在东夷、北狄、西戎、南蛮，虽大，曰子。</p>
<p>于内自称曰不谷，于外自称曰王老。</p>
<p>庶方小侯入天子之国，曰某人，于外曰子，自称曰孤。</p>
<p>天子当依而立，诸侯北面而见天子，曰觐。</p>
<p>天子当宁而立，诸公东面、诸侯西面，曰朝。</p>
<p>诸侯未及期相见曰遇，相见于郤地曰会。诸侯使大夫问于诸侯曰聘，约信曰誓，莅牲曰盟。</p>
<p>诸侯见天子曰臣某、侯某；</p>
<p>其与民言，自称曰寡人；</p>
<p>其在凶服，曰适子孤。</p>
<p>临祭祀，内事曰孝子某侯某，外事曰曾孙某侯某。</p>
<p>死曰薨，复曰某甫复矣。</p>
<p>既葬见天子曰类见。言谥曰类。</p>
<p>诸侯使人使于诸侯，使者自称曰寡君之老。</p>
<p>天子穆穆，诸侯皇皇，大夫济济，士跄跄，庶人僬僬。</p>
<p>天子之妃曰后，诸侯曰夫人，大夫曰孺人，士曰妇人，庶人曰妻。</p>
<p>公侯有夫人，有世妇，有妻，有妾。</p>
<p>夫人自称于天子，曰老妇；自称于诸侯，曰寡小君；自称于其君，曰小童。</p>
<p>自世妇以下，自称曰婢子。子于父母则自名也。</p>
<p>列国之大夫，入天子之国曰某士；</p>
<p>自称曰陪臣某。于外曰子，于其国曰寡君之老。</p>
<p>使者自称曰某。天子不言出，诸侯不生名。</p>
<p>君子不亲恶。诸侯失地，名；灭同姓，名。</p>
<p>为人臣之礼：不显谏。三谏而不听，则逃之。</p>
<p>子之事亲也：三谏而不听，则号泣而随之。</p>
<p>君有疾，饮药，臣先尝之。亲有疾，饮药，子先尝之。</p>
<p>医不三世，不服其药。</p>
<p>儗（yí）人必于其伦。</p>
<blockquote>
<p>儗：比拟。</p>
</blockquote>
<p>问天子之年，对曰：“闻之：始服衣若干尺矣。”问国君之年：长，曰能从宗庙社稷之事矣；幼，曰未能从宗庙社稷之事也。问大夫之子：长，曰能御矣；幼，曰未能御也。问士之子：长，曰能典谒矣；幼，曰未能典谒也。问庶人之子：长，曰能负薪矣；幼，曰未能负薪也。</p>
<h2 id="第十一部分">第十一部分</h2>
<ul>
<li><p>问国君之富，数地以对，山泽之所出。</p></li>
<li><p>问大夫之富，曰有宰食力，祭器衣服不假。</p></li>
<li><p>问士之富，以车数对。</p></li>
<li><p>问庶人之富，数畜以对。</p></li>
<li><p>天子祭天地，祭四方，祭山川，祭五祀，岁遍。</p></li>
<li><p>诸侯方祀，祭山川，祭五祀，岁遍。大</p></li>
<li><p>夫祭五祀，岁遍。</p></li>
<li><p>士祭其先。</p></li>
</ul>
<p>凡祭，有其废之莫敢举也，有其举之莫敢废也。</p>
<p>非其所祭而祭之，名曰淫祀。淫祀无福。</p>
<ul>
<li><p>天子以牺牛，</p></li>
<li><p>诸侯以肥牛，</p></li>
<li><p>大夫以索牛，</p></li>
<li><p>士以羊豕。</p></li>
<li><p>支子不祭，祭必告于宗子。</p></li>
</ul>
<p>凡祭宗庙之礼：</p>
<ul>
<li><p>牛曰一元大武，</p></li>
<li><p>豕曰刚鬣，</p></li>
<li><p>豚曰腯肥，</p></li>
<li><p>羊曰柔毛，</p></li>
<li><p>鸡曰翰音，</p></li>
<li><p>犬曰羹献，</p></li>
<li><p>雉曰疏趾，</p></li>
<li><p>兔曰明视，</p></li>
<li><p>脯曰尹祭，</p></li>
<li><p>槁鱼曰商祭，</p></li>
<li><p>鲜鱼曰脡祭，</p></li>
<li><p>水曰清涤，</p></li>
<li><p>酒曰清酌，</p></li>
<li><p>黍曰芗合，</p></li>
<li><p>粱曰芗萁，</p></li>
<li><p>稷曰明粢，</p></li>
<li><p>稻曰嘉蔬，</p></li>
<li><p>韭曰丰本，</p></li>
<li><p>盐曰咸鹾，</p></li>
<li><p>玉曰嘉玉，</p></li>
<li><p>币曰量币。</p></li>
<li><p>天子死曰崩，</p></li>
<li><p>诸侯曰薨，</p></li>
<li><p>大夫曰卒，</p></li>
<li><p>士曰不禄，</p></li>
<li><p>庶人曰死。</p></li>
<li><p>在床曰尸，</p></li>
<li><p>在棺曰柩。</p></li>
<li><p>羽鸟曰降，</p></li>
<li><p>四足曰渍。</p></li>
<li><p>死寇曰兵。</p></li>
<li><p>祭王父曰皇祖考，王母曰皇祖妣。</p></li>
<li><p>父曰皇考，母曰皇妣。夫曰皇辟。</p></li>
<li><p>生曰父、曰母、曰妻，死曰考、曰妣、曰嫔。</p></li>
</ul>
<p>寿考曰卒，短折曰不禄。</p>
<p>天子视不上于袷，不下于带；</p>
<p>国君，绥视；</p>
<p>大夫，衡视；</p>
<p>士视五步。</p>
<p>凡视：上于面则敖，下于带则忧，倾则奸。</p>
<p>君命，大夫与士肄。在官言官，在府言府，在库言库，在朝言朝。</p>
<p>朝言不及犬马。辍朝而顾，不有异事，必有异虑。故辍朝而顾，君子谓之固。</p>
<p>在朝言礼，问礼对以礼。大飨不问卜，不饶富。</p>
<p>凡挚，天子鬯，诸侯圭，卿羔，大夫雁，士雉，庶人之挚匹；童子委挚而退。野外军中无挚，以缨，拾，矢，可也。</p>
<p>妇人之挚，椇榛、脯修、枣栗。</p>
<p>纳女于天子，曰备百姓；于国君，曰备酒浆；于大夫，曰备扫洒。</p>
</body>
</html>
